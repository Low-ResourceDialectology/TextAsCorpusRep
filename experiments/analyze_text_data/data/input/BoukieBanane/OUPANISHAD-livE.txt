  
OUPANISHAD  
An MORISIEN  
BOUKIE BAN ANE 
        
1 
 OUPANISHAD  
(BANN LESON VEDIK)  
 
 
 
UPANISHAD S 
AN MORISIEN  
 
TRADIXION -KOMINIKATIF  
par DEV VIRAHSAWMY  
 
 
 
 
 
 

2 
 TEX-SOURS : THE UPANISHADS , TRANSLATED BY SWAMI 
PARAMANANDA , 
http://www.vivekananda.net/PDFBooks/The_Upanishads.pdf  
 
KOPIRAYT ENSTITI KARDINAL ZAN MARZEO  
©Institut Cardinal Jean Margeot (ICJM), 1, Celicourt Antelme 
street, Rose Hill, Mauritius.  
 
Dev Virahsawmy,  
5, Edwin Ythier Street,  
Rose Hill, 71368,  
Mauritius.  
 
limemsa@gmail.com  
https://boukiebanane.com  
http://www.boukiebanane.intnet.mu  
 
mobile phone: (230)5423 5040  
   
3 
 OUPANISHAD -ISA 
(REFLEXION TEOLOZIK)  
 
SANTE  LAPE  
 
OM! Li (Envizib -Absoli) li antie ; li’si (realite vizib) li antie ; 
Envizib Antie  donn lavi tou seki vizib. Mem si realite vizib 
sorti dan vant  Antie Envizib, Antie res antie.  
OM! LAPE! LAPE! LAPE!  
1 
TOUSA, tou seki ekziste dan liniver , li dan lame Bondie. Kan 
nou finn rezet seki fos, lerla  nou kapav profit seki vre. Fale 
zame  ou zalou  ou prosen.  
2 
Si nou anvi viv 100 banane  dan sa lemonn la, nou bizen viv 
dapre drwatir (Karma) . Peyna lot sime. Sel fason anpes nou 
axion fann malang lor nou.  
3 
Si nou finn  martiriz nou nam, ler nou mor, nou pou rant dan  
marenwar ignorans.  
4 
Gran Li, san bouze , li pli vif ki nou lespri. Seki nou lekor dir 
nou pa kapav depas Li parski Li, li toultan diva n-divan.  San 
bouze Li vwayaz pli vit ki seki galoupe . Grasa Li, latmosfer  
nouri tou lavi lor later.  
4 
 5 
Li bouze san bouze . Pli Li lwen, pli Li pre . Anmemtan Li andan 
ek andeor tou.  
6 
Seki trouv tou kiksoz dan Gran Lespri e Gran Lespri dan tou 
kiksoz  pou toultan rekonet Li.  
7 
Pou seki trouv tou dan Li, pa pou ena ni erer, ni sagren  parski 
Li dan tou  e Li partou.  
8 
Li anglob tou, Li mem Lalimier san form, san tas, san lekor , 
san pese; Li trouv tou , Li konn tou; Li depas tou e Li ekziste 
par Limem ; Li finn ranz tou pou toultan.  
9 
Seki priye ignorans ek foste ( Avidya) , li fini dan  marenwar ; 
seki priye zis konesans (Vidya), li li pou glis dan pli gran 
marenwar . 
10 
Konesans  ena so  prop  target; ignorans ena seki pou li. 
Samem k i nou bann rishi finn montre nou.  
11 
Kan nou metriz  ek kont rol konesans ek ignorans anmemtan , 
lamor ouver laport imortalite . 
12 
Seki ador  zis nenport -envizib  pou grenn dan marenwar epe  e 
seki ador  zis nenport -vizib pou koul dan pli gran marenwar . 
5 
 13 
Kan nou ador  nenport -envizib nou tous enn bit ; kan nou ador 
nenport -vizib nou tous enn lot. Samem  lansegnman ki bann 
rishi ti donn nou.  
14 
Seki konn alafwa Vre Envizib  (Lasours Lekzistans) e realite 
materyel -efemer , li pou travers lavi -lamor  lor rado konesans 
e vinn imortel  parski li pou konsian  ekzistans  Lasours Tou ki 
envizib.  
15 
Vizaz Laverite li kasiet deryer enn disk annor . Bondie mo 
Bondie , montre mwa to figir pou permet mwa ki ador 
Laverite , get To figir.  
16 
O Sourrya, bondie Soley  ki travers lesiel , ki kontrol tou , ramas 
reyon To dife pou perm et mo lizie dekou ver To bote ek To 
grander. Aster mo konpran  ki Li ek mwa fer ennsel.  
17 
Fer ki mo nam zwenn MahaAtma -Kosmik Eternel ler mo lekor 
pe pouri . O mo nam, rapel tou seki to finn fer ! Rapel tou! Pa 
bliye nanye!  
18 
O Laflam -Veloute, montre nou vre sime ki amenn nou dan 
lavi-beni. O Bondie , Twa ki konn nou profon, protez nou kont  
lemal ek foste. Axepte  nou penitans ek lapriyer toultan, 
toultan, toultan.  
(LESON TERMINE)  
6 
 OUPANISHAD -KATHA  
(JALOG FILOZOFIK)  
 
SANTE  LAPE  
 
O Lespri Siprem , protez nou toulede, profeser ek zelev . 
Axepte nou devosion. Donn nou kouraz . Fer nou letid ekler 
nou lespri. Amenn lape parmi nou . 
OM! LAPE! LAPE! LAPE!  
 
PREMIE  PARTI  
1 
Vajasrava  ki ti pe rod rekonpans ar Bondie, ti ofer tou so 
dibie n dan pouja Viswajit . So garson ti apel Nachiketas.  
2 
Kan ti pe partaz parrsadi, lafwa ti rant dan leker  Nachi ketas  ki 
malgre so zenn laz ti panse:  
3 
Sa bann vas la zot bann karkas pre pou mor . Seki ofer sa 
kouma sakrifis pe pran sime  maler . 
4 
Li dir so papa: Papa -Papa , ar kisannla to pou donn mwa? Li 
repet so kestion detrwa fwa . So papa reponn: Mo pou zet 
twa dan lebra Lamor.  
7 
 5 
Nachiketas ti reflesi : Parmi zelev mo papa, momem premie 
me si konpar mwa ar lezot mo pa katar me zis mwayen . Ki 
Papa pou gagne ler li  met mwa dan pale Yama (Lamor)?  
6 
Anou get ennkou seki ti viv avan ek seki pe viv zordi. Bann 
mortel zot kouma lagren ki mor ek re ne apre.  
7 
Enn envite sakre, li kouma enn laflam ki  rant dan nou lakaz . 
Pou tengn sa laflam la, bizen fer sa krifis e  donn parrsadi. Be 
Vaivaswata , amenn dilo.  
8 
Si enn envite sakre res san manze dan lakaz enn bachara , sa 
pov jab la so lespwar, anbision , repitasion, bon axion , zanfan 
ek dibien  pou tom dan d ilo, pou fini net.  
9 
Yama ti dir: O Envite sakre! Onorab envite! Mo salie twa. 
Parski to finn res trwa zour san manze  dan mo lakaz, dimann 
mwa  trwa kiksoz,  O Onorab Envite  respekte . 
10 
Nachiketas ti dir so panse : Fer ki mo papa, Gotama, aret pran 
traka  pou mwa. Fer so koler kont mwa fonn e met lape dan 
so leker. Fer li ouver so lebra pou akeyir mwa ler to retourn 
mwa kot mwa . O Lamor, sa se mo premie reket.  
11 
Yama reponn:  Mo pou fer to papa kontan twa kouma avan. Li 
pou dormi anpe e li pa pou sap lor kal l er li retrouv twa . 
8 
 12 
Nachiketas azoute: Dan rwayom Bondie  lafreyer pa ekziste 
parski to pa laba ; vieyes pa fer per. Kan lafen, laswaf  ek 
sagren finn chal, res zis lazwa.  
13 
To konn bien, O Lamor, sakrifis dife ki ouver laport paradi . Dir 
mwa , ki ena foul lafwa  ek lesperans , vremem bann ki dan 
rwayom Bondie  pa pou konn lamor zame? Si wi, samem mo 
deziem dezir.  
14 
Yama  ti reponn : Mo bien konn sa dife  ki ouver laport paradi. 
Ekout mwa bien. Samem sime pou gagn tou seki volapenn 
gagne. Samem lasou rs Gran Biennet.  
15 
Yama lerla  ti dir li ki sakrifis -dife, samem koumansman tou; ki 
bann zafer ki  bizen e kouma enstal zo t pou ranz otel sakre. 
Nachiketas  repet parker tou seki ti pe dir li. Lerla  Lamor ti 
satisfe e ti dir:  
16 
Ala enn lot  kado : Dife -sakrif is aster pou apel ‘Nachiketas’.  Mo 
pou osi met enn harr larkansiel otour to likou . 
17 
Seki fer sakrifis -dife Nachiketa  trwa fwa, dan linite  ar Trwa – 
mama, papa, profeser  -, e ki fer so trwa devwar fondamantal 
– etidie Veda , fer sacrifis e donn sarite – li pou transand  
nesans ek lamor. S eki konn ador dife lalimier , ki finn sorti dan 
9 
 vant bon dimoun  e ki konsian ekzistans Li , sa dimoun la pou 
konn lape eternel.  
18 
Seki metriz trwa kalite dife Nachiketa  e ki fer sakrifis -dife 
Nachiketa ar trwa kali te konesans , ki finn kas lasenn lamor e 
ki ploy sagren  met dan pos , sa dimoun la pou rant dan 
rwayom Bondie.  
19 
Nachiketas, se to dife ki ouver laport paradi  e sa se to deziem 
don. Sa dife la pou sa rye to nom pou toultan. Ki to trwaziem 
reket?  
20 
Nachiketa s ti reponn : Ki dimoun vini apre lamor? Ena kwar li 
kontinie ekziste, ena , non. Dir mwa seki mo bizen kone. 
Samem mo trwaziem reket . 
21 
Yama ti reponn: Mem bann pli gran rishi  pa ti sir lor la. Pa 
fasil ditou. Dimann enn lot . Pa obliz mwa reponn.  
22 
Nachiketas ti reponn: O Lamor, to pe dir ki mem bann gran 
lespri ti ena dout  e pa fasil konpran. Peyna to segon dan 
profeser . Mo pa kwar kapav ranplas sa reket la.  
23 
Yama dir li: Dimann mwa zanfan ek tizanfan ki pou viv 100 
an; dimann toutsort kalite dibien; dimann enn extra long lavi.  
10 
 24 
Si to axepte ranplas sa reket la par enn lot , mo donn twa 
rises, pouvwar ek  maja.  
25 
Enposib vinn posib . Fam, jalsa, nisa kalite lor kouler  pou vinn 
to repa kotidien. Pa dimann nanye lor lamor.  
26 
Nachiketas reponn : Mo pa’le gonaz ki zoli -exitan me ki vinn 
lapousier vit. Mo pa’le tamasa, wachiwala ek jalsa -douniya.  
27 
Dibien enn perttan. Lamor balye tou . To’le nou met nou 
desten dan to lame? Akord mwa mo trwaziem reket.  
28 
Ki sa bourrbak ki  finn koste ar imortalite e ki finn konpran  ki 
bote ek zwisans zot  tengn lor vites, pou al rod enn long lavi 
jalsa -tamasa?  
29 
O Lamor, dir mwa ki arive apre la mor. Sa , ki mo anvi kone. 
Nanye pa enportan apar t sa. 
 
  
11 
 OUPANISHAD -KATHA  
 
DEZIEM  PARTI  
 
1 
 
Yama  ti dir: Seki bon se enn zafer e seki nisa -diwana -mastana  
li enn lot zafer . Sa de la zot ena obzektif diferan  me toulede 
kapav amar nou.  Li korek si kikenn swazir seki bon . Seki 
swazir  nisa-diwana -mastana, li finn  fini rant dan ganndol . 
2 
Bon ek lotla koste ar nou ; enn dimoun eklere li etidie ek 
analiz  toulede avan deside; seki eklere prefer seki bon me 
gopia swazir nisa-diwana -mastana ki lekor done . 
3 
Nachiketas, to enn gran malen , enn dimoun bien rezonab -
responsab  ki tourn so ledo ar  nisa-diwana -mastana. To finn 
refiz seki dimoun lager pou gagn e. 
4 
Ignorans ek sazes  zot de extrem opoze. Mo kwar Nachiketas  
pe rod sazes parski giling -giling , madigra  ek fanfrelis  pa 
detourn so latansio n. 
12 
 5 
Bann gopia kas poz  dan ignorans me zot kwar zot bann terib , 
bann mahakalipa . Rezilta: zot fer koustik dan karo pikan  
kouma kaylous  dirize par kaylous . 
6 
Leternel zame Li montre figi r divan  lizie bachara ki manitize 
par fos lalimier roupi . Pou li zis s a ki valab . Akoz sa li rant net 
dan mo pano.  
7 
Bien tigit tann Li e konpran Li. Li , koumadir, pe koz dan vid. 
Kan enn profeser extra , li bizen zelev extra ki dizer konesans 
ki pe donn li.  
8 
Kan joukal deklar profeser, zelev res dan nwarte  e bann mo 
pa kapav fer nou dekouver nou Nam , nou prop profon . Pou 
nou konn nou profon  Noumem , nou bizen enn bon profeser  
e pa ena lot sime.  
9 
Mo bon matlo, pa kapav dekouver nou Nam  – nou profon 
noumem - ar enn pake koze , ar zimnastik entelektiel ; zis enn  
bon profeser kapav fer nou trouv Lalimier.  Nachiketas, to finn 
fini ariv lor top ; to finn dekouver Laverite. Lavi bizen plis 
dimoun kouma twa.  
10 
Trezor materyel li efemer e li pa posib mont lor lesel  glason 
pou al dan lesiel.  Dife-Sakrifis Nachiketa finn  fabrike ar  seki 
perisab , li paret eternel me li ‘si li pou zwenn  tase . 
13 
 11 
Mo zenn matlo, to finn aprann boukou kiksoz : satisfaxion 
dezir, soubasman liniver, benefis ki gagne ar ritiel, dekouvert 
nouvo lemonn, seki merit admirasion ets. Me parski to  lespri  
eklere, to finn rezet seki siperfli ar fermte.  
12 
Enn dimoun eklere par profonder meditasion  lor so prop 
Atma, so Nam pir, kone ki Lasours  Tou, ki pa vizib  e ki dan 
profonder innaksesib, Limem Bondie . Sa dimoun la li libere 
parski li finn reysi kas lasenn  kontantman ek sagren.  
13 
Enn imen ki finn bien konpran sa e ki kapav fer diferans an t 
so li vizib ek so Li profon, gout veritab lazwa  parski li pe 
bengn dan Lasours Lazwa . Nachiketas , twa to finn reysi sa.  
14 
Nachiketas di mann  Yama: Ki ete sa ki ni li verti ni  li vis; ni  li 
koz ni  li efe, ni  li pase ni  li fitir? Ki li ete  sa? 
15 
Yama ti reponn: Pli gran valer dan Veda ki to u letid  proklame, 
ki bann vre devo rode atraver abstinans  ek partaz  se Om, e 
pa ena lot . 
16 
Sa mo la li sakre, li Siprem . Seki konn sa mo la gagn tou seki li 
anvi.  
17 
Samem pli gran soubasman. Seki realiz sa, li rant net  dan 
Sakre.  
14 
 18 
Nou nam  peyna koumansman, peyna lafen . Li pa sorti dan 
nanye e nanye pa sorti dan li.  Li ti toultan la; Li toultan la e Li 
pou toultan la.  Li pa konn lamor.  
19 
Li pa konn touye ni Li gagn touye.  
20 
Nou nam  li pli rapid ki rapid, pli gran ki gran; L i dan profon 
tou kreatir . Zis seki libere, ki pa konn ni dezir ni sagren , ki ena 
lape dan lekor ek dan lespri , zis sa bannla ki kapav kontanple  
bote ek  laglwar nou nam.  
21 
Mem asize, Li vwayaz partou; mem dormi, Li al partou.  
Kisannla apart mwa  ena pouvwar pou kone ki sa Bondie la li 
dan lazwa e pa dan lazwa anmemtan ? 
22 
Enn dimoun  eklere ki kone ki dan profon  so lekor mortel ena 
laflam imortel  ki pli fo r ki tou malgre li envizib , sa dimoun la 
la zame li pou mosad  ek tris . 
23 
Letid bann liv sakre  pa kapav dir nou ki Bondie ete . Ni nou 
lentelizans, ni lansengnman kapav fer nou trouv MAHA -
ATMA ; nou pou trouv Li si Li desid pou revel limem ar nou . 
24 
Seki pe bengn dan lemal, ki pa pe kapav kontrol so dezir, ki 
pa konn kalm ek serenite , zame li pa pou trouv Bondie  mem 
si li lir mil liv.  
15 
 25 
Alor kisannla kapav kone kot Bondie ete?  Lafors lespri, lafors 
lekor  e mem lamor zot enn badinaz pou Li.  
  
16 
 OUPANISHAD -KATHA  
 
TRWAZIEM  PARTI  
 
1 
Ena de zafer ki profit bann fri  zot bon axion dan lemonn  
parski zot finn reysi rant dan kavo profon zot leker  e zot asiz 
lor oter dominan . Bann rishi, ba nn sadou  apel zot lonbraz ek 
lalimier. Bann dimoun ki fer senk sakrifis dife  ousa trwa 
sakris -dife Nachiketa , zot ‘si dir mem zafer.  
2 
Bizen kone ki sakrifis -dife Nachiketa  li sime bann ki pratik 
ritiel. Bizen osi kone ki  pou zwenn Li, bizen swiv sime saze s-
lalimier e lerla nou  pou rant dan rwayom kot  peyna plas pou 
lafreyer.  
3 
Nou bizen kone ki nou lekor  li enn karyol  e ki nou Nam limem 
veritab lafors lavi . Lespri bizen tini renn e dirize.  
4 
Nou bann sans , kapasite sansoryel kouma gete, santi, tande , 
se seval ki ris karyol ; seki nou trouve, santi ek tande zot nou 
sime ; kan nou Nam li annarmoni ar nou lekor , nou bann sans 
ek nou lespri , lerla bann saz dir ki nou  pe profit lavi.  
17 
 5 
Me si enn dimoun  pa konn servi larezon, pa kapav kontrol so 
latet e  pa ka pav manej so bann sans , li parey kouma enn 
seval fou ki pou ris karyol dan trou.  
6 
Seki reflesi e konn kontrol  lespri ek bann sans, zot ena bon 
seval ki ekout kose.  
7 
Seki pa reflesi e les malang dominn zot lespri  zame zot pa 
pou rant dan rwayom -sanp er me zot pou tas dan sik enfernal 
ne-mor-rene . 
8 
Me seki reflesi, kontrol zot lespri , balye malang, zot  sorti depi 
dan sik enfernal  nesans -lamor -nesans . 
9 
Kan lespri vif ek devlope , kan renn dan bon lame , kose rant 
direk dan lakaz Vishnou ki prezerv tou . 
10 
Realite pli for ki bann sans, servo pli for ki  realite, kapasite 
rezonnman  pli for ki servo e nou Nam pli for ki tou. 
11 
Envizib pli for ki nou Nam; Nam Kosmik  pli for ki Envizib. 
Peyna nanye ki pli for ki Nam Kosmik.  Samem Lakoz  Final.  
12 
Nou nam pa fer flafla; zis bann lentelizans siperyer  ki kapav 
apersevwar li atraver zot  resers ek kapasite  meditatif.  
18 
 13 
Les lespri kontrol parol;  les lentelizans kontrol lesp ri; les nou 
Nam kontrol lentelizans ; e les Bondie kontrol nou Nam . 
14 
Leve, dibout! Bann vre profeser  ouver nou lespri. Sime la li 
finn kouma lam razwar . Bann ki kone dir nou li pa fasil ditou.  
15 
Kan nou finn kon n seki peyna son, sirfas, form, laz , gou, 
loder, lafen , koumansman, sanzman  ek ekzistans , lerla nou 
sap dan latrap lamor . 
16 
Dimoun eklere ki bien konn zistwar Nachiketas , rakonte par 
Lerwa Lamor, rant direk dan lakaz Bondie.  
17 
Dimoun ki kapav koz prop  lor pli gran sekre imortalite dan 
lasanble bann vre devo ousa dan bann lanterman , pou 
resevwar rekonpans eternel.  
 
 
 
 
 
 
 
19 
  
OUPANISHAD -KATHA  
 
KATRIYEM  PARTI  
 
1 
Nou bann sans zot ouver lor exteryer. Akoz sa nou konsian  
seki andeor nou e nou pa kone ki nou ena enn Nam  dan nou 
profon enteryer. Me bann rishi  ki pe resers imortalite, zot 
tengn zot sans e sa permet zot trouv zot Nam.  
2 
Bann joukal  rod zwisans dan zot latouraz e , akoz sa , zot rant 
pikte t dan lagel lamor. Bann  rishi ki finn konpran ki ete 
imortalite , pa rod esansiel dan gonaz.  
3 
Seki donn nou konesans form, gou, loder, son, sansasion ek   
plezir lekor , li osi fer nou konsian seki nou pa kone.  Samem to 
pe rod kone.  
4 
Seki fer nou dekouver  tou dan lavi ek dan rev , li osi fer nou 
pran konsians  nou Nam e sa fer sagren fonn.  
5 
Kan nou konn nou Nam , nou efas yenn  nisa e lafreyer fonn.  
Sa pa fos ditou.  
20 
 6 
Kou nou trouv Li, reprezant asion dife sazes  ki ti la avan dilo,  
pe asiz lor senk eleman  e ki rant dan profonder leker  pou 
toultan, samem esansiel.  
7 
Sa prensip lavi l a li permanan.  
8 
Laverite ek sazes li proteze par dife, kouma tibaba proteze 
dan vant  so mama, e sa dife la  bizen res alime , nouri ar 
manteg toultan, toultan, toultan  par devo e k gran lespri ki pe 
rod sazes . Sa li enn laverite prouve . 
9 
Kot soley sorti, kot li al dormi, tou bann sen kone. Peyna pli 
gran ki Li.  
10 
Lemonn vizib ek lemonn envizib li enn. Kan nou rod separ zot 
ena bel garrbarr.  
11 
Se ar nou lespri ki nou kapav  konpra n sa laverite la. Si nou pa 
konpran sa, si nou rod kas linite ant de kontrer , nou provok  
katastrof.  
12 
Enn Nam ki pa pli gro ki mo pous, li viv omilie enn lekor e laba 
li kontrol tou, pase -prezan -fitir. Kan konn li peyna pou per.  Pa 
manti!  
21 
 13 
Nam la , li lalimier san la fime ki gouvern pase -prezan -fitir. Li 
pa sanze  ditou e li pa pou sanze. Aster to kone ki arive apre 
lamor.  
14 
Kan dilo lapli desann  depi lao  montagn, li bengn bann ros  
partou  kote ; memparey  pou dimoun ki atire par diferan form  
bann difer an kiksoz , zot galoup kouma fou dan diferan  
direksion.  
15 
O Nachiketas, kan nou vers dilo dan dilo, toulede vinn enn . 
Memparey pou nou Nam. Li vinn enn ar Nam -Siprem.  
  
22 
 OUPANISHAD -KATH A 
 
SENKIEM  PARTI  
 
1 
Nou lekor li kouma enn lavil ki ena onz gran laport – parmi 
ena nou bann sans . Andan lavil la ena nou Nam  san 
koumansma n ek san finision . Kan nou fixe nou lespri lor nou 
Nam  nou gagn lape ek serenite. Samem apel liberasion.  
Laverite!  
2 
Limem soley dan lesiel ; ler dan latmosfer; dife dan 
hawannkoun ; envite sakre dan lakaz. Li dan nou profon , dan 
pli profon ki nou . Li dan seremoni, pouja, sakrifis ; dan ler 
envizib. Li tou seki ne dan dilo, lor later , dan tanp, lor 
montagn . Limem grander ek laverite.  
3 
Limem donn nou nou souf lavi  (respire, expire) ; lim em ki tou 
nou bann organn sansoryel  venere ; limem nou Nam ki dan 
sant nou lavi ek nou ekzistans . 
4 
Kan nou Nam kit nou lekor, res zis bagas deryer.  Samem seki 
vre. 
5 
Nou pa zis depann lor respire ek expire me lor enn lot zafer 
lor ki sa de la depann.  
23 
 6 
Nachi ketas, les mo dir twa sekre lor  Lespri Eternel e fer twa 
kone ki ariv Nam la apre lamor.  
7 
Ena Nam ki rant dan vant madam pou pran zot plas dan fetis; 
ena lezot ki rant dan sant bann for m enbouzab  anfonksion 
axion ek konesans  dan lepase.  
8 
Lespri ki res lizie granouver kan lezot pe dormi , ki ekzos tou 
lapriyer, ki res prop , Limem pli gran parmi imortel . Samem 
soubasman lavi. Peyna plis.  
9 
Pa kapav diviz dife parski li enn me samem dife la, kan li rant 
dan lemonn li vinn boukou  parski e nn pak e diferan kiksoz erit 
so lekleraz . Memparey pou Nam  dan lekor sak kreatir . Nam li 
enn me vinn boukou parski li rant dan boukou di feran kreatir . 
Li osi ekziste andeor lekor . 
10 
Pou ler ‘si li parey  kouma dife . Li enn ki kapav miltipliye  me 
res enn.  
11 
Parey  kouma soley ki avoy so lali mier patou , li trouv boukou 
diferan  varyete me malang ki li trouve  pa kapav  zet malang 
lor li. Nam ‘si parey . Kan li rant dan enn lekor, li pa afek te par 
seki pe pase andeor.  
24 
 12 
Ena Enn  ki King, Nam Siprem, ki kapav fer  so Enn v inn 
boukou. Bann ki konpran ki Li  li dan zot Nam , zot pou konn 
boner permanan . Pa lot!  
13 
Li li Eternel parmi  mortel, bann konsian zot konsians , Enn ki 
okip tou. Bann ki konpran ki Li li dan zot Nam , zot pou konn 
boner permanan. Pa lot!  
14 
Kan lespri eklere dekouver lasours boner permanan, li dir , 
‘Sakili!’ . Ki bizen fer pou konn Li ? Li ena so prop dife?  Ousa Li 
pran prete?  
15 
Peyna soley laba, ni lalinn, ni zetwal ; peyna zekler ousa dife. 
Kan Li briye  li depas tou.  
 
  
25 
 OUPANISHAD -KATHA  
 
SIZIEM  PARTI  
 
1 
Sa vie pie kreasion la, so rasinn  dan lesiel e so brans dan 
later. Sa li dorizinn, sa li sakre , imortel , lasours tou. Pa ekziste  
pli for.  
2 
Tou seki ekziste dan liniver  li vinn posib grasa Souflavi ki  for 
kouma lafoud . Seki konn Li vinn imortel . 
3 
Dife brile parski li per Li; soley briye parski li per Li . Parski zot 
per Li ki Indra, Vayou ek Lamor  debrouye for -for. 
4 
Si kikenn enkapab pran konsians seki Li ete  avan ki li  li mor, 
savedir li p e retou rn dan sik ne-mor-rene.  
5 
Enn lespri eklere trouv Li koumadir dan laglas ; li trouv Li 
koumadir dan enn rev dan lemonn  bann mor; koumadir dan  
dilo li trouv Li dan lemonn bann anz . Parey kouma lalimier ek 
lonbraz , li trouv Li, nou kreater.  
26 
 6 
Kan nou kone ki nou bann sans zot  diferan net ar nou Nam , ki 
deroulman nou bann sans li enn lot net , nou aret sagren, aret 
plengne.  
7 
Lespri pli gran ki bann sans ; pwisans rezonnman pli gran ki 
lespri  e nou Nam li pli gran ki pwisans rezonnman  e Bondie  
pli gran ki tou . 
8 
Fode nou zwenn Li pou nou ga gn Moksha, nou vre liberasion.  
9 
Li so form li envizib . Lizie pa trouv li. Pou zwenn li bizen ki 
nou konn servi nou  leker, nou lespri ek nou pouvwar 
meditasion. Samem sime imortalite . 
10 
Kan bann organn  sansoryel anveyez ; kan lespri roul 
pwenmor ; kan rezonnman  tir kontak , lerla nou kapav dir nou 
finn tous nou top e nou pou devlop  nouvo re gar. 
11 
Kapav apel k ontrol absoli nou bann sans , Yoga. Me fer  
atansion, Yoga kapav ale  parey  kouma li vini.  
12 
Pa kapa v zwenn Li ar parol , ar lespri ousa ar lizie. Kouma pou 
zwenn li ? Fode kapav kwar e dir “Li Sa” . 
27 
 13 
Kan nou rekonet Li, kan nou konsian  ki Li vizib ek envizib 
anmemtan , lerla Li pou paret kouma li ete.  
14 
Kan tou nou bann dezir finn fonn , lerla nou vinn im ortel e 
nou libere.  
15 
Fode koup tou bann latas pou ki enn mortel vinn imortel. Sa li 
enn leson enportan.  
16 
Ena boukou ner dan nou leker. Enn ladan al direk dan servo . 
Sa ner la montre nou sime imortalite . Lezot ner  zot tase dan 
lak dezir.  
17 
Nou nam ki groser mo pous , li res dan profon nou leker . Ave k 
zefor nou kapav tir li depi nou lekor  kouma tir enn ti lagren 
depi dan enn gro fr i. Zame bliye ki li san tas , san 
koumansman ek san lafen.  
18 
Koumsa  ki Nachiketas  ti vinn saz grasa  bann  leson Lerwa  
Lamor  e li ti vinn lib , san tas , permanan e ti rant dan rwayom 
Bondie.  Swiv sime Nachiketas  e liberasion divan twa.  
 
28 
 SANTE  LAPE  
Bondie Kreater Siprem , protez nou, profeser ek zelev. Donn 
nou To lamour, donn nou lafors ek kour az. Beni nou letid. 
Donn nou la pe ek serenite.  
OM!  LAPE!  LAPE!  LAPE!  
 
(LESON TERMINE ) 
  
29 
 OUPANISHAD -KENA  
 
SANTE  LAPE  
 
Fer ki mo bann persepsion sansoryel , konpetans ek lafors 
kontinie grandi.  Tou zafer  zot la dan Nam Oupanishad . Sa 
bizen enn krwayans for . Zame mo pa pou rezet Li e mo priye 
ki Li pa pou rezet mwa  e ki Li ek mwa pou toultan ansam.  Ed 
mwa pou gag n bann bon manier  ek kalite ki dan Oupa nishad.  
 
OM!  LAPE!  LAPE!  LAPE!  
  
30 
 OUPANISHAD -KENA  
PREMIE  PARTI  
 
1 
Ki lespri ki diriz nou lespri p ou fer li konpran realite? Ki lespri 
ki donn lavi lafors kreasion ? Ki lespri ki finn donn nou fakilte 
langaz ? Ki lespri ki diriz lizie ek zorey?  
2 
Sa lespri la, li pli zorey ki zorey, pli lespri ki lespri, plis parol ki 
parol, plis lavi ki lavi, plis lizie  ki lizie.  Bann lespri eklere ki pa 
esklav bann organn sansoryel ek bann dezir mortel dan leker, 
zot vinn imortel kan zot kit sa lemonn la.  
3 
Lizie, parol ousa lespri  pa kapav rant dan lemonn imortel. 
Enposib konn seki enfini.  Kouma pou ansengn enfini ? Li 
diferan ar seki vizib dan prezan me li al boukou pli lwen ki 
seki prezan dan prezan . Se sa ki bann gran profeser finn 
montre nou.  
4 
Parol pa kapav dir seki Li ete me Li li kapav dir  seki parol ete.  
Samem Li, pa bann stati  ki dimoun adore. 
5 
Li fer nou lespri marse me nou lespri pa kapav dir ki Li li ete. 
Samem Li, pa bann stati  ki dimoun adore. 
31 
 6 
Li fer nou lizie trouv kler me nou lizie pa kapav trouv Li.  
Samem Li, pa bann stati ki dimoun adore. 
7 
Li fer nou zorey tande me nou zorey pa kapav tann li. Samem 
Li, pa bann stati ki dimoun adore. 
8 
Li finn donn nou respirasion me nou pa kapav respir Li. 
Samem Li, pa bann stati ki dimoun adore. 
  
32 
 OUPANISHAD -KENA  
 
DEZIEM  PARTI  
 
1 
Seki kwar ki li kone , anverite pa konn gransoz lor Li  ousa 
kouma Li ete.  Anverite nou swadizan konesans pe bengn dan 
ignorans . 
2 
Nou ni konn tou ni pa konn nanye. Enn saz kone ki aprann 
zame fini.  Sime ki amenn nou ver Li , li bien long.  
3 
Kan nou kwar nou pa konn li, anverite n ou konn li . Kan nou 
sir nou konn li, anverite nou pa konn li. Bann lespri eklere 
panse ki li enposib konn Li net  parski li enfini ; zis enn enbesil  
kapav sir ki li konn Li net.  
4 
Nou pou konn Li kan Li prezan dan sak fra xion segonn nou 
lavi. Sa konesans spe sial la amenn nou ver imortalite . Kan 
nou pe koste ar Li, nou vinn for  e konesans nou gagne lor 
noumem prepar sime imortalite.  
5 
Laverite se konesans Li; san sa tou devire . Enn lespri eklere 
trouv Li partou e li pa atase ar nanye apart sa . Samem vre 
libera sion. 
33 
 OUPANISHAD -KENA  
 
TRWAZIEM  PARTI  
 
1 
Enn fwa Bondie Siprem ti donn pouvwar bann anz . Sa ti fer 
zot vinn vantar. Zot ti koumans kwar ki zotmem ti pli gran.  
2 
Bondie Siprem ti konpran seki ti pe arive . Li ti paret divan zot 
san ki zot ti realize  ki Sa  li ti ete  anverite . 
3 
Zot ti dimann Agni  al fer lanket.  
4 
Agni ti al zwenn Li e Li ti dimann Agni, “Twa ki twa?” 
“Momem dife, mo bril tou ”, Agni ti reponn.  
5 
Li ti dimann li, “To sir?” Agni  ti reponn  ki nanye pa ti kapav 
reziste so  pouvwar destriksion.  
6 
Li ti met enn lapay divan Agni. “Bril sa, mo gete.”  Agni ti seye, 
reseye, rereseye. Abba! Li ti oblize retourn kot bann anz pou  
dir zot ki li ti fel.  
34 
 7 
Lerla zot dimann Vayou , Anz -Rafal , al get enn k ou ki ti pe 
pase . 
8 
Vayou  ti koste ar li e Li ti dimann li ki li ete.  Vayou ti reponn ki 
li Vwayazer -san-Frotier dan lesiel . 
9 
Li ti dimann Vayou ki so pouvwar. Vayou ti repo nn ki enn 
kout soufle li ti kapav met tou plat.  
10 
Li ti met enn lapay divan Vayou e Li ti dimann li fer lapay la 
envole.  Vayou ti seye, reseye, rereseye. Abba! Li ti oblize 
retourn kot bann anz pou dir zot ki li ti fel.  
11 
Zot dimann Inndra mem zafer . Kouma li ti koumans g aloupe 
pou al ver Li, Li ti fonn  e dan so plas Ouma ti paret . Inndra ti 
rod kone ki tousa vedir.  
  
35 
 OUPANISHAD -KENA  
 
KATRIEM  PARTI  
 
1 
Ouma ti dir Inndr a, “Sa Li sa! So laviktwar ti donn zot 
pouvwar .” 
2 
Ala kifer Agni, Vayou ek Inndra  zot bann a nz spesial. Zot ti 
kapav koste ar Li.  
3 
Ladan Inndra depas tou leres parski li ti koste  pli pre  ar li e li 
ti premie pou gagn Gran Konesans . 
4 
Bann anz ti konpran Vre Natir Li. Li paret ek disparet  kouma  
zekler  sak mini -segonn.  
5 
Nou bizen servi lespri avek led nou Nam pou gagn lizour lor 
Li. 
6 
Kapav osi priye Li  ki aroz so benediksion lor tou . 
36 
 7 
Zelev ti dimann profeser montre li Oupanishad . Profeser ti 
reponn, “ Samem ki nou finn fer; tousa letan la, samem ki nou 
pe fer .” 
8 
Oupanishad li baze lor  tapas , kapasite kontrol lekor, lespri ek 
bann san s; lor dama , ki met bann sans dan zot plas ; karma, ki 
montre seki bizen fer . Oupanishad servi Veda kouma so lipie  
e Laverite kouma so kolonn -vertebral.  
9 
Bann ki finn absorb lansegnman Oupanishad, ki finn  balye 
malang dan zot lavi , zot finn pare pou rant d an Rwayo m 
Eternel Bondie Siprem.  
 
(LESON TERMINE)  
 
OM!  LAPE!  LAPE!  LAPE!  
 
24.05.22  
 
 
 
 
 
