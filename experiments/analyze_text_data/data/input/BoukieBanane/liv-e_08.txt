1 
 LIV-E NIMERO 8  
 
©INSTITUT CARDINAL JEAN MARGEOT (ICJM) , 1, Celicourt Antelm Street, Rose Hill,  Maritime Republic of 
Mauritius.  
 
KONTENI  
 
LABIB  - ZENEZ EK EKZOD  
TARTIF FRODER  
LA FONTAINE  
PRÉVERT  
 
PREFACE  
For most Mauritians, Mauritian Creole is a non -langu age, a patois, some form of broken French. For me it is 
my mother tongue (first language), the language I heard when I was still in my mother’s womb for it was 
the language my parents used. For over half a century, I have researched the language and used i t with my 
wife, children and grandchildren. It is the medium of my creative writing – thousands of poems, dozens of 
plays and short stories, several novellas and novels (My complete works can be accessed free of charge at 
https:// boukiebanane.com. ) My seco nd language is English, another creole language and through 
translation of religious and lay literature, I strive to show that my mother tongue is fit to express world 
literature – the Bhagavad -Gita, the Bible and the Holy Koran, Shakespeare, Molière, Blak e, Keats etc. Enjoy 
this sample of world  lay and religious  literature in our de facto national language and the future de jure 
national language to be known as Morisien (Mauritian).  
 
D.V 
 
NOT LOR GRAFI  
Si dan grafi Franse ena let silansie kouma <e> final d an ‘boire’, ‘heure’, ‘guerre’ ets., dan grafi Morisien 
peyna let silansie: ‘ser’ (expensive) ek ‘sere’ (tight); ‘las’ (loose) ek ‘lase’ (shoelace) etc.  
 
Dan grafi Franse <s> ou <t> li souvan silansie: ‘ba s’, ‘bat’, ‘las’, ‘bout’ etc. Dan grafi Morisien <s>  ek <t> final 
zot pa silansie: ‘ba’ (kiss); ‘Bas!’ (Ase!); ‘bat’ (pingpong bat); ‘la’ (here); ‘las’ (loose) etc.  
Parey pou <r> dan ‘chanter’ ousa ‘manger’. An Morisien <r> pa silansie: ‘manze’ (food); ‘ma nzer’ (eater); 
sante (song); ‘santer’ (singer) etc.  
 
Pou endik nazalizasion enn vwayel, nou koste <n> ar li: <a> vinn <an>  (ban, dan, fanfan) ; <o> vinn <on>  
(bon, don, fon, gon) ; <e> vinn <en>  (ben, den, fen, gen, len, nen) . 
 
Vwayel nazal + n donn: bann, kann, pann, zann; bonn, donn, konn, zonn; denn, genn , penn, renn ets.  
    

2 
 LABIB  
ZENEZ  EK EKZOD  
 
LABIB: ZENEZ  
TRADIKSION KOMINIKATIF  
Tex sours: GOOD NEWS BIBLE - Second Edition © 1994  
 
RESI KREASION  
1 
Dan koumansman, kan Bondie ti kre liniver, later ti san form e san lavi. Losean anfiri ki ti partou ti plonz e 
dan marenwar absoli; Lespri Sen ti pe vwayaz partou lor dilo. Lerla Bondie ti donn enn lord, "Lalimier 
alime!" e lalimier ti alime. Bondie ti extr a kontan ar seki li ti trouve. Lerla li ti separ lalimier ar marenwar e li 
ti apel lalimier lizour e marenwa r aswar. Labrim ti ale e barlizour ti pran so plas - samem ti premie zour.  
   6. Bondie redonn lord, "Bizen enn dom pou separ dilo ande e fer enn pl as pou sakenn!" e dom la ti paret e 
pran so plas. Dilo anba ek dilo lao ti separe. Bondie ti apel dom la "Le siel". Labrim ti ale e barlizour ti pran so 
plas - samem ti deziem zour.  
   9. Lerla Bondie ti redonn lord, "Bizen ki tou dilo anba lesiel zwenn dan  enn sel plas pou permet later fer 
sirfas." Sa ti vinn realite. Li ti apel later la "Later". Li ti apel dilo  ki ti ramase dan enn sel plas "Lamer". Bondie 
ti ere ar seki li ti trouve. Lerla li ti redonn lord, "Later bizen prodwir toutsort kalite plant; pla nt ki donn 
sereal, plant ki donn fri." Sa ti vinn realite. Later ti koumans prodwir toutsort kalite plant. B ondie ti ere ar 
seki li ti trouve. Labrim ti ale e barlizour ti pran so plas - samem ti trwaziem zour.  
   14. Lerla Bondie ti redonn lord, "Bizen ki  diferan lalimier alime dan lesiel pou separ lizour ar lanwit e pou 
montre ler kan zour, lane ek fet relizie  koumanse; zot pou briye dan lesiel pou ekler later". Sa ti vinn realite. 
Bondie ti kre de gran lalimier; soley pou ekler lizour e lalinn pou ekler lanwit; apart sa ti ena osi bann 
zetwal. Li ti plas lalimier dan lesiel pou ekler later, pou kontrol lizour ek aswar e pou separ lalimier ek 
maranwar. E Bondie ti ere ar seki li ti trouve. Labrim ti ale e barlizour ti pran so plas - samem ti katriyem 
zour.  
   20. Lerla Bondie ti redonn lord, "Dilo bizen ranpli ar toutsort kalite kreatir e ler bizen ranpli ar tou tsort 
kalite zwazo." Alor Bondie ti kre mons marinn ek bann lezot kreatir ki viv dan dilo ek toutsort kalite zwazo. E 
Bondie ti ere ar seki li ti tr ouve. Li ti beni zot e li ti dir bann kreatir dan dilo zot bizen peple pou plen lamer e 
li ti dir bann zwazo  ki zot ti bizen ogmant zot popilasion. Labrim ti ale e barlizour ti pran so plas - samem ti 
senkiem zour.  
   24. Lerla Bondie ti redonn lord, "Late r bizen prodwir toutsort kalite zanimo: zanimo domestik ek zanimo 
sovaz; tipti bebet, gran -gran bebet. Sa ti  vinn realite. Ler li ti fini kre tousa li ti satisfe ar seki li ti trouve.  
   26. Lerla Bondie ti dir, "Aster nou pou kre dimoun ki pou kouma nou e  ki pou resanble nou. Zot pou ena 
pouvwar lor pwason, zwazo, tou zanimo, domestik kouma sovaz, gran kouma ti pti." Alor Bondie ti kre imen 
e li ti fer zot resanble li. Ti ena imen mal ek imen femel. Bondie ti beni zot e ti dir zot, "Gagn boukou zanfan. 
Koum sa zot kapav peple later partou e kontrol tou. Mo pe donn zot pouvwar pou okip tou pwason, zwazo 
ek zanimo. Mo finn fer provizion sereal ek fri pou zot manze; pou bann zanimo ena lerb ek lezot fouraz pou 
zot manze. Tousa ti vinn realite. Ler Bondie ti get so kreasion li ti extra ere. Labrim ti ale e barlizour ti pran 
so plas - samem ti siziem zour.  
2 
 Kreasion l iniver ti konplete. Lor setiem zour Bondie ti fini travay ki li ti koumanse. Li ti beni setiem zour 
kouma enn zour spesial parski sa zour la li ti k onplet so travay e li ti aret travay. Ala kouma liniver ti kree.  
ZARDEN EDENN  
Kan Senier Bondie ti kre liniv er, lor later pa ti ena ni plant, ni lagren ki ti zerme parski pa ti ena lapli ek pa ti 
ena personn pou kiltiv later. Me ti ena dilo ki ti pe sourse  depi anba later pou aroz later. Lerla Senier Bondie 
ti pran enn pogne later ar ki li ti fer stati enn zom; apre li ti soufle dan narinn stati la ar souf ki donn lavi e 
stati la ti vinn vivan.  
3 
    8. Lerla Senier Bondie ti kre enn zarden dan Edenn, dan Les,  e dan zarden la li ti met zom ki li ti kree. Laba 
li ti fer bann zoli pie pouse ki raport bon fri. Omilie z arden la ti ena pie ki donn lavi ek pie ki donn konesans 
lebien ek lemal. Enn ti larivier ti travers Edenn e ti irig li; lot kote Edenn, ti larivier  la ti vinn kat larivier. 
Premie larivier apel Pishon ki fer letour pei Avila. (Dan sa pei la ena lor pir, p arfen ek pier presiez). Deziem 
larivier apel Gibon; li fer letour pei Koush. Trwazien apel Tigris ki desann dan les Asiria e katriyem apel Efrat.  
   15. Lerla Senier Bondie ti met zom la dan zarden la pou li kiltiv ek vey li. Li ti dir li, "To gagn drwa ma nz fri 
lor nenport ki pie dan zarden exepte pie ki donn konesans lebien ek lemal. Fale pa to manz fri lor sa pie la; 
si to fer sa to pou mor anplas. " Lerla Senier Bondie ti dir, "Pa bon ki enn zom viv tousel. Mo pou kre enn 
bon konpagn pou konplet li". Ar enn pogne later li ti kre toutsort kalite zanimo ek zwazo. Lerla li ti amenn 
bann zanimo la kot zom la (Adan) pou gete kouma li pou apel zot. Ala ki manier bann zanimo ti gagn zot 
nom. Zom la ti donn sak zwazo ek sak zanimo so nom me li pa ti dakor pou swaz ir so konpagn, ki bizen 
konplet li, parmi zot.  
   21. Lerla Senier Bondie ti fer zom la tom dan enn somey profon e, ler li ti pe dormi, Senier Bondi e ti pran 
ar li enn kote net, so lamwatie, e apre li ti ferm ouvertir la e fer sikatris la disparet. Ar lamw atie Adan li ti 
kre enn fam ki li ti amenn kot zom la. Lerla zom la ti dir,  
"Aster mo'nn gagn kikenn pou koplet mwa!  
Lezo sorti dan mem lezo;  
laser -disan sorti dan mem laser -disan.  
To nom 'Fam', mem ras ki zom!"  
Ala kifer enn zom kit mama -papa pou marye ar  enn fam e lerla de vinn enn.  
   25. Zom la ek fam la ti touni me sa pa ti anbaras zot.  
DEZOBEISANS IMEN  
3 
 Serpan ti zanimo plis rize ki Senier Bondie ti finn kree. Serpan la ti dimann fam la, "Vremem Bondie ti dir 
twa pa manz fri lor kik pie dan zarden?"  "Nou gagn drwa manz fri depi nenport ki pie dan zarden exsepte 
pie ki omilie zarden la", fam la ti reponn.  "Bondie finn dir nou pa gagn drwa manz sa fri la; pa gagn drwa 
tous li. Si nou pa ekoute nou pou mor sek." Serpan ti reponn, "Fos sa! To pa pou mor.  Bondie ti dir zot sa 
parski li kone ki si to manz fri la to pou vinn kouma li; to pou konn seki bon ek sek i pa bon."  
   6. Fam la ti admir bote pie la. Sirman so fri ti pou extra bon. Apresa li siperbon vinn saz. Alor li ti kas 
detrwa fri pou manze. Li ti  osi donn so mari fri pou manze. Kouma zot ti fini manze zot ti vinn plis malen e 
zot ti realize ki zot ti touni. Zot ti kas bann larz fey, atas zot ansam pou kasiet zot lekor. Sa tanto la zot ti 
tann Senier Bondie pe mars dan zarden. Zot ti al kasiet dery er bann pie. Me Bondie ti apel zom la, "Kot 
twa?" Zom la ti reponn, "Mo ti tann ou dan zarden; mo ti gagn p er; mo ti al kasiet parski mo ti touni." 
"Kisannla ti dir twa ki to ti touni?" Bondie ti dimann li. "Eski to finn manz fri ki mo ti defann twa manze? " 
Zom la ti reponn, "Fam ki ou ti met dan zarden ti donn mwa fri la e mo ti manze." Senier Bondie ti dimann  
fam la, "Kifer to finn fer sa?" Li ti reponn, "Serpan ti anbet mwa, fer mwa manz fri ou ti defann."  
ZIZMAN BONDIE  
   14. Lerla Senier Bondie ti dir serpan, "To pou gagn pinision pou sa; dorenavan to pou sel zanimo ki pou 
ranpe e to pou manz lapousier toutlong to lavi. Mo pou fer fam la ek twa vinn ennmi; zanfan fam la pou 
kraz to latet; twa to pou mord talon so zanfan ." Lerla li ti dir fam la, "Mo pou  ogmant to problem kan to 
ansent e ler to gagn tibaba. Malgre sa to pou dezir to mari e to pou soumet ar li." Lerla li ti dir zom la, "To ti 
ekout to fam e to ti manz fri ki defann. Akoz sa mo pe modi later. To pou ena pou  travay dir ziska to mor 
pou prodw ir manze ki to bizen. Move lerb ek pikan pou pouse partou e to pou oblize manz plant sovaz. To 
pou rente, to pou transpir gro pou fer later donn so rannman ziska to revinn later ar ki ti fer twa. Ti fer twa 
ar later e to p ou revinn later. Adan ti apel so f am Ev parski limem ti mama limanite. Senier Bondie ti fer lenz 
ar lapo zanimo pou Adan ek Ev e li ti abiy zot.  
ADAN EK EV OBLIZE KIT ZARDEN  
   22. Lerla Senier Bondie ti dir, "Sa zom la finn vinn parey kouma nou parski li konn seki bon ek seki move. 
Falepa  li manz fri dan pie lavi parski sa pou fer li vinn imortel." Alor Senier Bondie ti expilse li depi Zarden 
Edenn e ti fer li kiltiv later ar ki ti fer li. Lerla dan les zarden la, li ti met bann anz ek enn lepe anflam ki t i 
4 
 kapav bouz dan nenport ki direks ion. Koumsa li ti pou kapav anpes nenport kisannla koste ar pie ki donn 
lavi. 
KAEN EK ABEL  
4 
 Lerla Adan ti gagn relasion ar so fam e li ti tom ansent. Li ti gagn enn garson e li ti dir, "Grasa led Bondie mo 
finn gagn enn garson." Li ti apel li Kaen. Pli t ar so deziem garson, Abel, ti ne. Abel ti vinn gardien mouton; 
Kaen ti vinn enn fermie. Apre enpe letan Kaen ti amenn enpe so rekolt pou donn Bondie kouma ofrand. Pli 
tar Abel ti vini ar so premie agno ki ti ne, ti touy li  e ti donn Bondie bann bout ki pli  bon. Senier Bondie ti 
satisfe ar ofrand Abel me li pa ti satisfe ar ofrand Kaen. Kaen ti sap lor kal e li ti rouz ar koler. Lerla Bondie ti 
dimann Kaen, "Kifer to pe manga? Kifer to rouz ar koler? Si to ti fer seki ti biz en fer to ti pou pe fer sourir; 
me parski to finn fane, pese pe asiz kot to laport. Li pe rod diriz twa. To bizen manz ar li, fann ar li!"  
   8. Lerla Kaen dir Abel, "Nou'al dan karo do ta!" Ler zot ti ariv laba, Kaen ti atak so frer e ti touy li. Bondie t i 
dimann Kaen, "Kot to frer Abel?"  Li ti reponn, "Mo pa kone. Eski mo bizen nenenn li?" Bondie ti dimann li, 
"Kifer to'nn fer sa krim la? Disan to frer lor later pe kriye pou dimann vanzans. Malediksion lor twa. To nepli 
ena drwa kiltiv later. Later finn a val disan to frer, koumadir li ti ouver so labous pou resevwar so disan ler to 
ti touy li. Si to sey plante, nanye pa pou pouse. To pou kouma enn vakabon ki trene, san -domisil lor later."  
   13. Kaen ti dir Bondie, "Sa pinision la tro dir pou mo tini. Ou p e pous mwa depi mo later, ou pe re fiz les 
mwa koste ar ou. Mo pou vinn enn vakabon ki trene, san -domisil e nenport kisannla ki trouv mwa kapav 
touy mwa." Me Senier Bondie ti reponn, "Non! Si kikenn touy twa, vanzans pou dimann set lavi." Senier 
Bondie ti m et enn sign lor Kaen pou anpes nen port kisannla touy li. Lerla Kaen ti kit so later ek prezans 
Bondie pou al viv dan enn landrwa ki ti apel 'Teren Vag', ki ti dan les Edenn.  
DESANDAN KAEN  
   17. Kaen ek so fam ti gagn enn garson ki zot ti apel Enok. Lerla Kaen ti konstrir enn lavil ki li t i apel Enok. 
Enok ti ena enn garson ki ti apel Irad; li li ti papa Meizael ki ti ena enn garson ki ti apel Metisael; li li ti papa 
Lemek. Lemek ti ena de fam, Ada ek Zila. Ada ki gagn Jabal ki ti anset bann elever ki ti vi v anba latant. So 
frer ti apel Jou bal, anset bann mizisien ki ti zwe laarp ek laflit. Zila ti gagn Tibal Kaen ki ti enn artizan ki ti 
fabrik zouti anbronz ek anfer. Tibal Kaen ti ena enn ser ki ti apel Naama.  
Lemek ti dir so de fam,  
"Ada ek Zila, ekout mwa : Mo finn touy enn tilom  parski li  ti kalot mwa.  Si bizen set lavi pou vanz lamor 
Kaen,  pou bizen swasann -diset  pou vanz mo lamor."  
SET EK ENOSH  
   25. Adan ek Ev ti gagn enn lot garson. Ev ti dir, "Bondie finn donn mwa enn lot garson pou ranplas Abel, ki 
Kaen ti touye." Li ti apel li Set.  Set ti ena enn garson ti apel Enosh. Sa lepok lamem dimoun ti koumans 
vener Senier Bondie.  
DESANDAN ADAN  
5 
 Ala lalis bann desandan Adan. (Kan Bondie ti kre imen, li ti fer zot parey kouma li. Li ti kre imen mal ek 
femel,  ti beni zot e li ti nom zot 'Lima nite'.) Kan Adan ti ena 130 an so fam ti gagn enn garson ki ti resanble 
li. Li ti apel li Set. Apre sa Adan ti viv ankor 800 banane. Li ti fer lezot zanfan, tifi ek garson melanze, e ler li ti 
mor li ti ena 930 an. Ler Set  ti ena 105 an, li ti fer enn gars on, Enosh e li ti viv ankor 807 banane. Li ti fer 
lezot zanfan, tifi ek garson melanze, e ler li ti mor li ti ena 912 an. Kan Enosh ti ena 90 an li ti fer enn garson 
ki ti apel Kenan e li ti viv ankor 815 banane. Li ti fer  lezot zanfan, tifi ek garson mela nze, e ler li ti mor li ti 
ena 905 an.  
   12. Kan Kenan ti ena 70 an, li ti fer enn garson, Maalalel e li ti viv ankor 840 banane. Li ti fer lezot zanfan, 
tifi ek garson melanze, e ler li ti mor li ti ena 910 an. Kan Maala lel ti ena 65 an, li ti fer enn ga rson, Jared, e li 
ti viv ankor 830 banane. Li ti fer lezot zanfan, tifi ek garson melanze, e ler li ti mor li ti ena 895 an. Kan Jared 
ti ena 162 zan, li ti fer enn garson, Enok, e li ti viv ankor 800 banane. Li ti fer lez ot zanfan, tifi ek garson 
melanze,  e ler li ti mor li ti ena 962 an. Kan Enok ti ena 65 an, li ti fer enn garson, Matizalem. Apre sa Enok ti 
viv ankominion ar Bondie pandan 300 banane e li ti fer lezot zanfan, tifi ek garson melanze, e li ti viv ziska 
5 
 laz 365 an. So lavi ti ankominion parf e ar Senier Bondie e ler li ti ena 365 an li ti disparet parski Bondie ti 
amenn li dan so rwayom.  
   25. Kan Matizalem ti ena 187 an, li ti fer enn garson, Lemek e li ti viv ankor 782 banane. Li ti fer lezot 
zanfan, tifi e k garson melanze, e ler li ti mor li ti ena 969 an. Kan Lemek ti ena 182 zan, li ti fer enn garson e 
li ti dir, "Sa piti la pou soulaz nou lapenn, ed nou fer fas move sor ki Bondie finn zet lor nou later"; e li ti apel 
li Noe. Lemek ti viv ankor 595 banane . Li ti fer lezot zanfan, tifi ek garson melanze, e ler li ti mor li ti ena 777 
an. Apre so laniverser 500 zan, Noe ti fer trwa garson, Shem, Am, Jafet.  
MOVE MANTALITE IMEN  
6 
 Kan bann imen ti peple lemonn e boukou tifi ti pe ne, bann kreatir seles ti emer veye par bote sa bann zenn 
fam la.  Zot ti pe swazir zot prefere pou vinn zot partner. Lerla Bondie ti dir, "Pa kapav les dimoun viv pou 
leternite; zot mortel. Apartir zordi personn pa pou viv plis ki 120 tan". Sa lepok la e mem apre ti ena zean 
lor later k i ti zanfan bann fam imen ek kreat ir seles. Zot ti bann gran ero ek bann gran koko letan lontan.  
  5. Ler Bondie dekouver ki kantite move dimoun ti ete lor later, ki kantite mesan zot ti ete touletan, li ti 
regrete ki li ti finn kre zot e ti finn met zot l or later. Li ti telman boulverse k i li ti dir, "Mo pou balye prop tou 
dimoun, zanimo ek zwazo ki mo ti kree parski mo regrete ki mo ti kre zot." Me Bondie ti apresie manier 
Noe.  
NOE  
  9. Ala zistwar Noe. Li ti ena 3 garson, Shem, Am ek Jafet. Li pa ti ena okenn defo e li tousel ti bon dimo un 
sa lepok la. Li ti viv ankominion ar Bondie. Apart li, tou dimoun ti pe fer fos dapre zizman Bondie e violans ti 
pe fane partou. Ler Bondie ti get lemonn li ti trouv lemal partou e tou dimoun ti fini tom dan move manier . 
   13. Bondie ti dir Noe, "Mo fi nn desid pou eliminn ras imen. Mo pou detrir zot net parski zot finn ranpli 
lemonn ar zot aksion violan. Servi bon dibwa pou ranz enn bato pou twa; fer boukou lespas andan; galfat li 
bien par andan ek par deor. Li bizen 13 3 met long, 22 met larz e 13 met o t. Kouver so dek e ant kouvertir ek 
pano les enn fant 44 santimet. Fode ena trwa nivo e akote bizen ena enn laport. Mo pou avoy enn 
inondasion lor later pou nway partou. Nanye pa pou sape me mo pou fer enn lalians ar twa. To rant dan 
bato ar to fam, to 3 g arson ek zot fam. Met dan bato la enn mal ek enn femel sak zanimo ek sak zwazo pou 
prezerv zot. Pran nouritir ki bizen pou dimoun, zanimo ek zwazo." Noe ti swiv bann enstriksion Bondie.  
INONDASION  
7 
Senier Bondie ti dir Noe, "Rant dan bato la ar to fami; t o tousel lor sa later la fer tou dapre drwatir. Amenn 
ar twa 7 per (enn mal ek enn femel) sak kalite zanimo prop pou sakrifis me enn sel per sak kalite zanimo 
malang. Amenn osi 7 per (mal ek femel) sak kalite zwazo. Si f er koumsa, bann zanimo ek zwazo pou sirviv e 
pou kapav reprodwir lor later. Dan 7 zour mo pou avoy gro lapli ki pou tonbe pandan 40 zour e 40 nwit pou 
detrir tou form lavi ki mo ti kree." E Noe ti swiv tou bann enstriksion Bondie. Noe ti ena 600 zan kan 
inondasion ti vini. Li, so fam, so  3 garson ek zot fam ti al refizie dan bato. Enn per (enn mal ek enn femel) 
sak kalite zanimo ek zwazo, prop pou sakrifis ek malang, ti rant dan bato Noe kouma Bondie ti rekomande. 
Set zour pli tar inondasion ti vini.  
   11. Ler Noe ti ena 600 zan, le 17 dan 2 em mwa, tou bann labous napdo souteren ti ouver angran; tou 
bann vann dan lesiel ti ouver angran e gro lapli ti tonbe pandan 40 zour ek 40 nwit. Mem zour Noe, so fam, 
so 3 garson (Shem, At ek Jafet) ek zot fam ti rant da n bato la. Ti ena osi toutsort kalit e zanimo e zwazo 
(domestik ek sovaz, gran ek tipti). Pou sak kalite kreatir ti ena enn mal ek enn femel kouma Bondie ti 
ordone. Lerla Bondie ti ferm laport bato deryer Noe.  
   17. Inondasion ti kontinie pandan 40 zour e nivo dilo ti ase ot pou bato flote. Amizir letan pase nivo dilo 
kontinie monte ziska ki li ti koumans kouver montagn e pli tar li ti 7 met lao montagn. Tou bann kreatir 
(dimoun, zanimo, zwazo) tou ti mor nwaye. Bondie ti detrir tou. Zis bann ki ti dan bato  Noe ti sape. 150 
zour pli tar nivo dilo ti koumans bese.  
 
6 
 LAFEN INONDASION  
8 
 Bondie pa ti bliye Noe e bann zanimo ki ti ar li lor so bato. Li ti fer enn divan spesial soufle e lerla nivo dilo ti 
koumans bese. Bann labous napdo souteren ek bann vann dan lesiel ti ferme. Lapli ti aret tonbe.  Dousma -
dousma pandan 150 zour nivo dilo t i pe bese. Lor 17em zour, dan 7em mwa, bato la ti poz lor enn montagn 
dan ranze Ararat. Nivo ti pe kontinie bese e lor premie zour dan diziem mwa, bann some montagn ti pe 
koumans paret.  
   6. Apre 40 zour, Noe ti o uver enn lafnet e ti larg enn korbo. Li pa  ti retourne me li ti kontinie fer letour 
ziska ki dilo ti disparet. Antretan Noe ti avoy enn kolomb pou gete si nivo dilo ti bese me kouma ti ankor 
ena dilo partou, kolomb la pa ti kapav poze. Li ti retourn ver ba to e Noe ti avoy so lame pou ed li rant 
andan. 7 zour pli tar li ti reavoy kolomb la.  
   11. Li ti retourne ar enn fey olivie dan so labek. Sa ti fer Noe konpran ki nivo dilo ti bien bese. Li ti atann 
set zour ankor avan li ti reavoy kolomb la. Sannkoutla li pa ti retourne. Kan Noe ti gagn 601 an,  lor premie 
zour dan premie mwa, dilo ti sek net. Noe ti tir kouvertir lor dek e ti get otour li. Later ti pe revinn normal. 
Lor 27em zour dan 2em mwa tou ti revinn normal. Bondie ti dir Noe, "Aster kit bato Noe, a r to fam, to 3 
garson ek zot fam. Larg tou  zanimo ek zwazo pou ki zot kapav repeple later." Noe ek so fami ti kit bato la. 
Bann zanimo ek zwazo 'si ti sorti sakenn dan so prop group.  
Noe Fer Enn Sakrifis  
   20. Noe ti konstrir enn otel pou glorifie Bondie.  Li ti pran enn dan sak group zanimo ek zw azo ki prop pou 
sakrifis e li ti bril zot antie lor otel. Parfen sakrifis la ti fer plezir Bondie e li ti dir ar limem, "Zame ankor mo 
pou modi later akoz erer dimoun; li vre ki depi zot zenn zot ena move tandans. Zame ankor mo pou detrir 
lavi kouma mo fin n fer sannfwala. Osi lontan ki later ekzis pou ena sezon semans ek sezon rekolt. Pou ena 
sezon saler ek sezon freser, liver ek lete, lizour ek aswar."  
LALIANS BONDIE AR NOE  
9 
 Bondie ti beni Noe ek so zanfan e li t i dir zot, "Fer boukou zanfan pou ki zot d esandan kapav peple later. 
Tou zanimo, zwazo ek pwason pou per zot. Se zot ki pou ena pouvwar lor later. Zot gagn drwa manz laser 
zanimo, zwazo ek pwason; fri ek legim osi. Mo donn zot tousa kom nouritir. Pa manz l aviann segnan parski 
dan disan ena lavi. S i kikenn touy enn dimoun li pou gagn pinision. Mo pou touy nenport ki zanimo ki pran 
lavi enn imen. Ti fer dimoun dapre zimaz Bondie; si kikenn touy enn imen li pou zwenn lamor atraver aksion 
enn lot imen. "Zot biz en fer boukou zanfan pou ki zot desandan k apav peple later."  
   8. Bondie ti dir Noe ek so 3 garson, "Mo pe fer enn lalians ar zot ek tou zot desandan, ar tou kreatir vivan - 
zwazo kouma zanimo - tou kreatir ki sorti dan bato Noe. Ar parol sakre mo sel nou  lalians: Mo promet ki 
zame ankor enn inon dasion pou detrir tou form lavi; zame ankor inondasion pou detrir later. Kouma enn 
signatir pou sel lalians ant mwa ek zot ek tou lezot kreatir mo pe poz mo lark lor bann niaz. Samem senbol 
mo lalians ar lemonn. Sa k fwa ki mo kouver lesiel ar niaz e ki lar kansiel paret mo pou rapel mo promes ki 
zame -zame ankor mo pou les inondasion detrir lavi lor later. Kan larkansiel paret lor niaz mo pou rapel 
lalians eternel ant mwa ek tou kreatir vivan lor later. Samem senbol p romes ki mo finn fer ar tou kreatir 
vivan. " 
NOE EK SO 3 GARSON  
   18. Bann garson Noe ki ti kit bato la ti apel Shem, Am ek Jafet. (Am ti papa Kanaan.) Trwa garson Noe 
zotmem anset limanite lor later. Noe ki ti enn fermie ti premie dimoun ki ti plant enn p lantasion rezen. Apre 
ki li bwar enpe dive n li ti gagn konpran (li ti sou), li ti tir tou so lenz e ti alonze anba so latant. Kan Am ki ti 
papa Kanaan, ti trouv so papa touni, li ti al dir so 2 frer. Lerla Shem ek Jafet ti pran enn gran manto, tini li 
par deryer zot zepol e lerla zot kile ziska ki  zot ariv kot lekor zot papa, san get so lekor touni. Lerla zot ti poz 
manto la lor Noe pou kasiet so nidite. Kan Noe ti desoule, li ti aprann seki Am ti fer, li ti dir,  
"Mo modi Kanaan!  
Li pou vinn esklav so bann  frer.  
Anou glorifie Senier Bondie,  
Bondie  Shem.  
Kanaan pou vinn esklav Shem.  
7 
 Prosperite pou Jafet!  
So zanfan pou viv ar lepep Shem!  
Kanaan pou vinn esklav Jafet."  
   28. Apre inondasion, Noe ti viv pandan 350 banane e kan li ti mor li ti ena 950 an.  
DESAN DAN BANN GARSON NOE  
10 
 Ala desandan bann garson Noe, Shem, Am ek Jafet ki ti fer zanfan -garson apre inondasion. Bann garson 
Jafet - Gomer, Magog, Maday, Javann, Ti bal, Meshek ek Tiras - zot ti anset bann pep ki ti ena sa bann nom 
la. Bann desandan Gomer z ot ti pep Ashkenaz, Rifat ek Togarma. Bann desandan Javann zot ti pep Elisha, 
Lespagn, Sip ek Rod; zot ti anset bann pep ki ti viv lor lakot ek dan bann lil. Sabann la zot ti desandan Jafet ki 
ti pe viv dan diferan tribi ek pei e sak group ti ena zot prop l ang.  
   6. Bann garson Am - Koush, Lezip, Libi ek Kanaan - zot ti anset bann pep ki ti ena sa bann nom la. Bann 
desandan Koush zot ti pep Seba, Avila, Sabta, Raama ek Sabteka. Bann desandan Raama zot ti pep Sheba ek 
Dedan. Koush ti ena enn garson ki ti ape l Nimrod ki ti vinn premie konkeran dan lemonn. Grasa led Senier 
Bondie li ti vinn enn gran saser e akoz sa ena enn koze ki dir, "Fotespere ki Senier Bondie pou fer  twa vinn 
enn saser osi gran ki Nimrod." Dan koumansman, so rwayom ti enklir Babilonn, Erek ek Akad, touletrwa ti 
form parti Babilonia. Depi laba li ti al Asiria kot li ti konstrir lavil Nineve, Reobot Ir, Kala ek Rezenn ki sitie 
ant Nineve ek gran lavil K ala. 
   13. Bann desandan Lezip zot ti pep Lidia, Anam, Leab, Naftou, Patris, Kaslou ek Kret  ki anset bann 
Palestinien. Garson Kanaan - Sidon ki ti pli gran ek Et - zot ti anset bann pep ki ti ena sa 2 nom la. Kanaan ti 
osi anset bann Zebizit, Amorit, Girg ashit, Ivit, Arkit, Sinit, Arvadit, Zemarit ek Amatit. Bann diferan tribi 
Kananit ti fane pa rtou ziska ki zot frontier ti koumans depi Sidon dan lenor ziska Zerar, pre kot Gaza dan 
lesid e dan les ziska Sodom, Gomor, Adma ek Zeboim pre kot Lasha. Tousa ti bann desandan Am ki ti viv dan 
diferan tribi ek diferan pei e sak group ti ena so prop lang.  
   21. Shem, gran frer Jafet, ti anset bann Ebre. Garson Shem - Elam, Asour, Arpakshad, Loud ek Aram - zot ti 
anset bann pep ki ti ena sa bann nom la. Desandan Ara m zot ti pep Ouz, Oul, Geter ek Meshek. Arpakshad ti 
papa Shela ki ti papa Eber. Eber ti ena  2 garson; enn ladan ti apel Peleg parski kan li ti vivan lepep lemonn ti 
divize; lotla ti apel Joktan. Bann desandan Joktan zot ti pep Almodad, Shelef, Azarmavet, Zera, Adoram, 
Ouzal, Dikla, Obal, Abimael, Sheba, Ofir, Avila, ek Jobab. Zot tou ti desandan  Joktan. Teritwar ki zot ti okipe 
ti dan rezion montagn les, depi Mesha ziska Sefar. Zot tou ti desandan Shem e zot ti viv dan diferan tribi ek 
pei ek sak group ti ena so prop lang.  
   32. Tou sa bann pep la zot desandan Noe, nasion apre nasion, dapre dife ran brans lor mem pie. Apre 
inondasion, tou bann nasion zot ti desandan zanfan Noe.  
LATOUR BABILONN  
11 
 Dan koumansman bann diferan pep dan lemonn ti pe koz mem lan g e zot ti servi mem vokabiler. Ler zot ti 
pe rod enn baz dan les, zot ti ariv dan rezion Ba bilonia e la zot ti poz zot bagaz. Sakenn ti dir so prosen, "Eh 
dalon! Anou fabrik brik!" Zot ti fabrik boukou brik pou konstrir batiman e zot ti servi koltar pou k ol zot 
ansam. Lerla zot ti dir, "Aster anou konstrir enn lavil ar enn latour ki mont ziska l esiel pou ki nou ranz nou 
prop idantite e pa les nanye fann nou partou -partou."  
   5. Lerla Bondie ti vinn rann li kont seki zot ti pe fer e li ti dir, "Ayaya! Zot finn vinn enn e zot tou koz mem 
lang; sa li zis koumansman zot lefara. Biento zot pou rod fe r tou seki zot anvi. Les mo sem kafouyaz, met 
brouyaz dan zot langaz, anpes zot kominike." Senier Bondie ti fann zot partou lor later e konstriksion lavil la 
ti are te. Lavil la ti apel Babilonn parski se laba ki Bondie ti fer briyani ar langaz e ti fann di moun partou lor 
later.  
DESANDAN SHEM  
   10. Ala bann desandan Shem. De -zan apre inondasion, kan Shem ti ena 100 an so garson ti ne. Li ti apel 
Arpakshad. Apre sa Sh em ti viv ankor 500 banane e li ti fer lezot zanfan, tifi ek garson melanze. Kan 
Arpakshad t i ena 35 an, so garson Shela ti ne; apre sa li ti viv ankor 403 banane e li ti fer lezot zanfan, tifi ek 
garson melanze. Kan Shela ti ena 30 an, so garson Eber ti n e; apre sa li ti viv ankor 403 banane e li ti fer 
8 
 lezot zanfan, tifi ek garson melanze.  Kan  Eber ti ena 34 an, so garson Peleg ti ne; apre sa li ti viv ankor 430 
banane e li ti fer lezot zanfan, tifi ek garson melanze. Kan Peleg ti ena 30 an, so garson Re i ti ne; apre sa li ti 
viv ankor 209 banane e li ti fer lezot zanfan, tifi ek garson melanze . 
   20. Kan Rei ti ena 32 an, so garson Seroug ti ne; apre sa li ti viv ankor 207 banane e li ti fer lezot zanfan, tifi 
ek garson melanze. Kan Seroug ti ena 30 an,  so garson Naor ti ne; apre sa li ti viv ankor 200 banane e li ti fer 
lezot zanfan, tifi ek garson melanze. Kan Naor ti ena 29 an, so garson Tera ti ne; apre sa li ti viv ankor 119 
banane e li ti fer lezot zanfan, tifi ek garson melanze. Apre so laniverser  70 an, Tera ti vinn papa trwa 
garson. Zot ti apel Abram, Naor, ek Aran.  
Bann Desandan Tera  
   27. Ala bann desandan Tera ki ti papa Abram, Naor ek Aran. Aran ti papa Lot e li ti mor dan so lavil natal, 
Our, dan Babilonia. So papa, Tera, ti ankor vivan. Ab ran ti marye ar Saray, Naor ti marye ar Milka, tifi Aran ki 
ti osi papa Iska. Saray pa ti ga gn zanfan. Tera ek so garson Abram, so tizanfan Lot (garson Aran) ek so belfi 
Saray (fam Abram) ti kit lavil Our dan Babilonia e zot ti al dan direksion pei Kanaan.  Zot ti vwayaz ziska pei 
Aran e la zot ti desid pou poz zot bagaz. Kan li ti ena 205 banane Tera ti mor dan pei Aran.  
MESAZ BONDIE POU ABRAM  
12 
 Bondie ti dir Abram, "Kit to pei, to fami ek lakaz to papa e pran sime enn nouvo pei e mo pou gid to pa. To 
pou ena boukou desandan e zot pou form enn gran nasion. Mo pou beni twa, fer to nom vinn popile r. To 
pou enn benediksion pou tou dimoun.  
Mo pou beni seki beni twa;  
Mo pou modi seki modi twa  
E atraver twa mo pou beni tou bann nasion."  
   4. Kan Abram ti ena 75  an li ti kit Aran kouma Bondie ti dimann li; Lot ti ar li. Abram ti amenn ar li so fam 
Sara y, so neve Lot, tou so posesion, so bann esklav ki li ti aste dan Aran e zot ti pran sime Kanaan. Kan zot ti 
ariv dan pei Kanaan, Abram ti kontinie so vwayaz ziska ki li ti ariv kot pie sakre dan More, landrwa sakre ki ti 
dan Shekem. (Sa lepok la bann Kana nit ti ankor pe viv laba.) Bondie ti paret divan Abram e li ti dir li, 
"Samem pei mo pe donn to bann desandan." Lerla Abram ti ranz enn otel laba pou vener Bondie k i ti fer so 
aparision divan li. Apre sa li ti desann dan lesid dan pei montagn ki ti dan les  lavil Betel e li ti pik so latant 
ant Betel dan lwes ek Ai dan les. Laba 'si li ti ranz enn otel pou li vener Bondie. Apre li ti deplase, sorti enn 
landrwa al dan lot, dan direksion lesid Kanaan.  
ABRAM DAN LEZIP  
   10. Me ti ena lafaminn dan Kanaan e siti asion ti telman move ki Abram ti kontinie desann dan lesid dan 
direksion Lezip. Li ti desid pou viv laba enn bout letan. Kan zot ti pre pou travers frontier pou rant dan Lezip, 
Abram ti dir so fam, Saray, "To enn zoli fam. Ler bann Ezipsien trouv twa, zot pou panse ki to mo fam. Akoz 
sa zot pou touy mwa me pou les twa viv. Dir zot to mo ser. Zot pou les mwa viv e zot pou tret mwa bien. Ler 
zot ti travers frontier, bann Ezipsien ti admir bote Saray. Bann ofisie lako ur Faraon ti al rakont Faraon bote 
rar ki z ot ti zwenn. Zot ti amenn li divan lerwa. Grasa Saray, Faraon ti tret Abram bien. Li ti donn li troupo 
mouton ek kabri; li ti donn li bef, vas, bourik, esklav ek samo.  
   17. Parski Faraon ti pran Saray, Bondie ti  avoy bann maladi terib lor li ek lor dimou n dan pale. Faraon ti fer 
apel Abram e ti repros li, "Kifer to finn fer sa? Kifer to pa ti dir mwa ki Saray ti to fam? Kifer to ti fer mwa 
kwar ki li ti to ser e to ti les mwa marye ar li? Ala li la! Repran to fam ! Maron depi isi!" Faraon ti donn lord 
so bann zom pou expilse Abram ek so fam. Ti dir li pran tou so komeraz, ale.  
ABRAM EK LOT SEPARE  
13 
 Abram ti remont ver lenor, ti kit Lezip e ti rant dan lesid Kanaan ar so fam ek tou so posesion. Lot 'si ti ar li. 
Abram ti ris. Li ti ena mouton, kabri, betay . Li ti ena osi lor ek larzan. Li ti kontinie deplase, sorti enn 
landrwa, al dan enn lot dan direksion Betel. Li ti ariv dan landrwa ant Betel ek Ai kot li ti finn deza kanpe e 
kot li ti finn konstrir enn otel. La  li ti vener Bondie.  
   5 Lot 'si ti ena mo uton, kabri, betay, so prop fami ek so bann travayer. Akoz sa li ti difisil pou sa de la viv 
dan mem landrwa. Pa ti ena ase patiraz pou toulede parski zot ti ena boukou zanimo. Souvan ti ena bagar 
9 
 ant travayer Abr am ek travayer Lot. (Sa lepok la, bann Kana nit ek bann Perizit ti touzour pe viv dan pei 
Kanaan.)  
   8. Enn zour Abram ti dir Lot, "Nou, nou fami nou; nou bann zom pa gagn drwa lager. Nou bizen kasfann. 
Swazir nenport ki parti teritwar ki to anvi. To roul to kote, mo roul mo kote."  
   10. Lot ti ge t otour li e li ti realize ki vale Zourden ziska Zoar ti ena boukou dilo kouma Zarden Bondie 
(Zarden Edenn) ousa kouma later Lezip. (Sa ti avan ki Bondie ti detrir lavil Sodom ek Gomor.) Lot ti swazir 
vale Zourden  e li ti lev so pake, al dan les. Ala kiman ier sa de la ti separe. Abram ti res dan pei Kanaan. Lot ti 
al viv dan paraz bann lavil dan vale Zourden e li ti pik so latant pre kot Sodom kot dimoun ti move, ti pe fer 
pese e pa ti pe respekte volonte Bondie.  
ABRAM AL EBRON  
   14. Apre ki Lot ti al so k ote, Senier Bondie ti koz ar Abram, "Dibout kot to ete e get bien otour twa. Mo 
finn desid pou donn twa ek to desandan tou teren ki to lizie trouve, pou toultan. Mo pou donn twa telman 
desandan ki personn pa pou k apav gard kont. Li pou pli fasil kont lagre n disab lor laplaz! Ale, get tou seki 
antour twa parski mo finn deside ki zot pou vinn to posesion." Lerla Abram ti lev so pake e ti al pik so latant 
pre kot bann pie sakre Mamre dan Ebron. La li ti ranz enn otel pou vener Senier Bondie.  
ABRAM SOV LOT  
14 
 Kat lerwa, Amrafel Babilonia, Ariok Elasar, Chedorlaomer Elam ek Tidal Goim ti deklar lager kont senk lezot 
lerwa: Bera Sodom, Birsha Gomor, Shinab Adma, Shemeber Zeboim ek lerwa Bela (ousa Zoar). Sa senk 
lerwa la  ti fer enn lalians e ti zwenn zot lafors d an Vale Sidim ki nou apel aster Lamer Mor. Pandan 12 
banane zot ti sou dominasion Chedorlaomer; lor 13em lane zot ti revolte kont li. Lor 14em lane 
Chedorlaomer ek so bann alye ti fons lor zot ar zot larme e ti ba t Refaim dan Ashterot Karnaim, Zouzim dan 
Am, Emim dan laplenn Kiriataim ek bann Orit dan montagn Edom, lasas zot ziska Elparan dan bor dezer. 
Lerla zot ti retourn Kadesh ki sa lepok la ti apel Ennmishpat. Zot ti konkerir teritwar Amalekit e ti kraz bann 
Amorit ki ti pe viv dan Azazon Tamar.  
   8. Lerla bann lerwa Sodom, Gomor, Adma, Zeboim ek Bela ti mobiliz zot larme e ti pare pou lager dan Vale 
Sidim kont Elam, Goim, Babilonia ek Elasar - senk kont kat. Vale la ti ranpli ar pit koltar e kan lerwa Sodom 
ek lerwa Gomor ti rod tire depi lager, zot t i rant dan trou me lot trwa lerwa (Adma, Zeboim ek Bela) ti reysi 
sove dan montagn. Kat lerwa viktorye ti devaliz Sodom ek Gomor, ti pran tou, ikonpri manze, avan zot ale. 
Lot, neve Abram ti pe viv dan Sodom. Zot ti may li prizonie e zot ti konfiske tou so  dibien.  
   13. Enn dimoun ti reysi sove e li ti al dir Abram ki ti arive. Abram ki ti enn Ebre, ti pe viv kot bann pie sakre 
lor later Mamre ki ti enn Amorit. Mamre ek so de frer Eshkol ek Aner zot ti bann alie A bram. Kan Abram ti 
aprann ki ennmi ti kapti r so neve, li ti dimann enn rasanbleman tou bann gerye dan so teritwar. Ti ena 318 
antou. Ar so larme li ti pourswiv kat lerwa la ziska dan Dann. Laba li ti diviz so larme an ti group, ti atak bann 
ennmi aswar e t i devier -devier zot. Li ti pourswiv zot zis ka Oba dan lenor Damas e ti rekiper tou seki zot ti 
koken. Li ti retourne ar so neve, Lot, so posesion, so bann fam e anplis ti ena osi bann prizonie.  
MELCHIZEDEK BENI ABRAM  
   17. Kan Abram ti retourne apre so la viktwar lor Chedorlaomer ek bann lezot lerw a, lerwa Sodom ti vinn 
zwenn li dan Vale Shave (dimoun ti osi apel landrwa la Vale Lerwa). E Melchizedek, ki ti lerwa Salem e 
anmemtan pret Bondie Pli Gran Ki Tou, ti amenn diven ek dipen pou Abram, ti beni li e t i dir, "Bondie Pli 
Gran Ki Tou, kreater les iel ek later, beni Abram! Nou loue Bondie Pli Gran Ki Tou ki finn donn ou laviktwar 
lor ou ennmi!" Abram ti donn li enn diziem trezor ki li ti rekipere. Lerwa Sodom ti dir Abram, "Gard trezor la 
me liber mo bann d imoun ki ou prizonie."  
   22. Abram ti repo nn, "Mo fer serman divan Bondie Pli Gran Ki Tou, Kreater lesiel ek later, ki mo pa pou 
gard nanye ki pou ou, mempa enn bout difil ousa enn lase sandalet. Zame ou pou kapav dir, 'Grasa mwa 
Abram ti vinn ris.' Mo pa  pou pran nanye pou mwa. Mo pou gard zis se ki mo bann zom ti konsome. Mo 
trwa alie, Aner, Eshkol ek Mamre, zot zot gagn drwa gard zot par ki zot merite."  
 
10 
 LALIANS ANT BONDIE EK ABRAM  
15 
 Apre sa Abram ti gagn enn vizion e li ti tann Bondie dir li, "Pa per A bram! Mo pou protez twa kont danze e 
mo po u donn twa enn gran rekonpans." Abram ti reponn, "Senier Bondie, kiserti ou rekonpans mwa! 
Zanfan mo pa ena. Mo sel eritie se Eliezer Damas. Ou pa finn donn mwa okenn zanfan. Enn zour mo esklav 
ki pou erit tou." Le rla li ti tann parol Bondie, "Esklav Eliez er pa pou vinn to eritie. Enn zour to prop garson ki 
pou erit tou." Lerla Bondie ti amenn li deor e ti dir li, "Get dan lesiel; sey konte komie zetwal ena. Enn zour 
to pou ena otan desandan ki ena zetwal dan lesiel ." 
   6. Abram ti met tou so konfians dan Senier Bondie ki ti satisfe ar li e ti aksepte li. Lerla Bondie ti dir li, 
"Mwa to Bondie, mo ti gid twa pou kit Our dan Babilonia e pou pran posesion sa later ki finn vinn pou twa 
ek to desandan pou toultan." Abra m ti dimann Senier Bondie, "Kouma mo pou s ir pou momem sa?"  
   9. Bondie ti reponn, "Amenn enn vas, enn kabri, enn mouton mal, touletrwa bizen ena trwa zan; amenn 
osi enn pizon mal ek enn pizon femel." Abram ti amenn bann zanimo la pou ofer Bondie. Li ti k oup zot ande 
e li ti plas bann lamwatie la  enn vizavi lot dan de ranze. Me li pa ti koup bann zwazo. Bann votour ti pe fer 
letour me Abram ti pous zot.  
   12. Kan soley ti pe koumans kouse, Abram ti tom dan enn somey profon. Dan so somey li ti terorize par  
lafreyer. Bondie ti dir li, "To bann desa ndan pou vinn etranze dan enn lot pei; zot pou vinn esklav e pou sibir 
enn tretman kriel pandan 400 banane. Me mo pou pini bann ki persekit zot e ler zot kit sa pei dominer la, 
zot pou amenn ar zot boukou rises. Tw a to pou viv ziska enn laz bien avanse, to  pou mor dan lape e to pou 
gagn enn lanterman dign. Apre kat zenerasion to bann desandan pou revinn isi parski mo pa pou repous 
bann Amorit tank zot pa vinn sitan mesan ki pinision vinn obligatwar.  
   17. Kan soley  ti fini kouse e marenwar ti fane partou, enn po labrez anfime ek enn tors anflame paret enn 
kou e zot ti pas ant bann morso laviann. Lerla labamem Bondie ti fer enn lalians ar Abram. Li ti dir, "Mo 
promet pou donn to desandan tou later depi frontier Lezip  ziska larivier Efrat ikonpri teritwar Ken it, Kenizit, 
Kadmonit, Itit, Perizit, Refaim, Amorit, Kananit, Girgashit ek Zebizit."  
AGAR EK ISMAEL  
16 
 Abram so fam, Saray, pa ti gagn zanfan ditou. Li ti ena enn esklav fam ki ti apel Agar. Enn zour Saray ti dir 
Abram, "Mwa mo pa pe kapav gagn zanfan. K ifer to pa dormi ar Agar. Kikfwa li, li pou kapav gagn enn 
zanfan dan mo plas. Abram ti aksepte propozis ion Saray e li ti pran Agar kouma so konkibinn. (Sa ti arive 
kan Abram ti finn fini viv 10 banane dan Kanaan.) Abram ti gagn relasion ar Agar ki ti tom ansent. Ler Agar ti 
kone ki li ansent li ti vinn vantar e li ti pe mepriz Saray.  
   5. Lerla Saray ti ko z ar Abram. Li ti dir li, "Akoz twa Agar mepriz mwa. Mo ti donn twa li e ler li finn kone ki 
li ansent li finn koumans mepriz mwa. Les Bondie zize kisan nla antor, mwa ousa twa!" Abram ti reponn, 
"OK, li to esklav ki twa to kontrole. Fer seki to kwar nesese r." Saray ti fer Agar telman mizer ki li ti prefer 
sove. Enn anz Bondie ti trouv Agar dan enn wazis dan dezer lor sime ki al Shour e li ti koz ar li, "A gar, esklav 
Saray, kot to sorti, kot to pe ale?" Li ti reponn, "Mo pe sove parski mo patronn tro fer dom iner."  
   9. Anz la ti dir li retourn kot so patronn. Anz la ti azout sa, "Mo pou donn twa telman desandan ki personn 
pa pou kapav gard kont. To pou gag n enn garson. Apel li Ismael parski Bondie finn tann twa dimann sekour. 
Me to garson pou viv kouma enn b ourik sovaz. Li pou kont tou dimoun e tou dimoun pou kont li. Li pou viv 
tousel lwen ar so fami, lwen ar so kalite.  
   13. Agar ti perplex. "Eski mo fin n vremem trouv Bondie? Eski mo pou viv pou rakont seki finn ariv mwa?" 
Akoz sa li ti apel Bondie ki ti k oz ar li "Enn Bondie ki trouv tou". Akoz samem dimoun apel pwi ki ant Kadesh 
ek Bered "Pwi Vivan Ki Trouv Tou". Agar ti donn nesans enn garson. Abram ti  apel li Ismael. Kan sa ti arive, 
Abram ti ena 86 banane.  
KATNA SENBOL LALIANS  
17 
 Kan Abram ti gagn laz  99 an, Bondie ti paret divan li e ti dir li, "Momem Bondie Toupwisan. Obeir mwa e 
azir toultan dapre drwatir. Mo pou fer enn lalians ar twa e mo pou do nn twa boukou desandan. Abram ti 
azenou e ti bes latet ziska ki so fron ti tous later. Larla Bondie ti d ir, "Mo pe fer enn lalians ar twa. Mo 
promet twa ki to pou anset boukou nasion. To nepli apel Abram. Aster to nom li Abraham parski mo pe fer 
11 
 twa vinn a nset boukou nasion. Parmi to bann desandan ena ki pou vinn lerwa. To pou ena telman boukou 
desandan ki z ot pou form boukou nasion.  
   7. "Promes ki mo fer twa ek to fitir zenerasion li enn lalians eternel. Pou twa ek to desandan mo pou 
toultan zot Bondie. Sa later ki zordi enn later etranze pou twa, li pou vinn to later ek later to desandan. Pei 
Kanaan li po u res zot pei pou toultan e mwa mo pou zot Bondie pou toultan."  
   9. Bondie ti dir Abraham, "To 'si ek to fitir zenerasion bizen gard zot promes e resp ekte lalians ant nou. 
Twa ek to desandan bizen aksepte ki tou bann dimoun sex maskilen bizen fer katna. Apartir zordi tou 
tigarson ki ne dan to lakaz, mem tigarson esklav, ousa tigarson ki finn aste, bizen fer katna kan li gagn 8 
zour. Samem ki montre ki e na enn lalians ant twa ek mwa.  Katna li pou vinn sign fizik nou lalians eternel. 
Enn dimoun sex maskile n ki pa fer katna li pa pou form parti mo pep parski lien ant nou finn kase."  
   15. Bondie ti dir Abraham, "Aret apel to fam, Saray. So nom aster li Sa ra. Mo pou beni li e fer li donn twa 
enn garson. Ar mo benediksion li pou vinn mama plizier nasion. Pou ena lerwa parmi so bann desandan." 
Abraham ti azenou e ti bes so latet ziska li ti tous later me dan so leker li ti pe gagn riye. "Eski enn zom 100 
bana ne kapav fer enn zanfan? Eski Sara ki ena 90 banane kapav gagn tibaba?" Li ti dir Bondie, "Bondie 
Senier , kifer pa les Ismael vinn mo eritie?" Bondie ti reponn, "Non! To fam Sara pou gagn enn garson e to 
pou apel li Izaak. Mo pou sel mo lalians ar li ek so  desandan pou toultan. Nou lalians li pou eternel. Mo ti 
tann to reket pou Ismael. Li 'si mo pou beni e donn li boukou zanfan ek desandan. Li li pou papa 12 prens e 
so bann desandan pou konstrir enn gran nasion. Me nanye pa pou efas mo promes pou Izaak ki Sara pou 
donn nesans lane prosenn ver mem lepok. Kan Bondie ti fini koz ar Abraham, li ti kit li, ale.  
   23. Mem zour Abraham ti obeir Bondie e ti fer katna ar Ismael ek tou bann dimoun sex maskilen dan so 
lakaz ikonpri bann esklav ki ti ne dan so lakaz e k bann ki li ti aste. Abraham ti ena 99 banane ler li ti fer 
katna e so garson, Ismael, ti ena 13 an. Zo t de ti fer katna mem zour ansam ar bann esklav Abraham.  
ABRAHAM POU GAGN ENN GARSON  
18 
 Bondie ti paret divan Abraham kot bann pie sakre Mamre. Abraham  ti pe asiz kot laport so latant parski ti 
pe fer extra so. Li ti pe get dan direksion pie sakre e li ti  trouv trwa zom pe dibout laba.  Kouma li ti trouv 
zot, li ti galoupe al ver zot. Divan zot, li ti azenou e li ti bes latet ziska ki li ti tous later. L erla li ti dir, "Bann 
Gran Dimoun, pa pas divan mo laport san arete pou rann mwa enn ti vizit; les mo of er zot mo ospitalite. Les 
mo amenn dilo pou zot lav lame -lipie; letansa zot kapav repoze anba sa pie la. Apre sa mo pou servi zot 
enpe manze pou donn zo t lafors pou kontinie zot vwayaz. Li enn gran loner pou mwa ki zot finn pas divan 
mo laport. Les mo fer zot gout mo ospitalite."  
Zot ti reponn, "Mersi. Nou aksepte ar plezir."  
   6. Abraham ti retourn kot li lor vites e li ti dir Sara, "Vit Sara, servi to meyer lafarinn e kwi enpe dipen." 
Lerla li ti al kot so troupo bef, ti swazir enn zenn zanimo tann ek gr a, ti kit li ar so servant ki ti al fer 
leneseser. Kan tou ti pare, li ti sarye lakrem, dile, laviann pou servi 3 vwayazer la anba pie. Zot ti bien 
apre sie. 
   9. Kan zot ti fini manze, zot ti dimann Abraham, "Kot to fam, Sara?" Abraham ti reponn, "Li anba  latant, 
laba". Enn dan trwa la ti dir, "Kan dan nef mwa mo pou revini, to fam, Sara pou ena enn garson." Sara ki ti 
kot laport latant deryer vwayazer l a ti tann tou. Li ek Abraham ti bien vie e Sara ti aret gagn so reg. Akoz sa 
Sara ti riye dan so leker e  ti dir limem, "Mo vie, mo finn ize. Eski mo kapav zwir rankont sexiel? Anplis, mo 
bonom bien bonom."  
   13. Lerla Bondie ti dimann Abraham, "Kifer Sara  ti riy dan so leker e ti dir ar limem 'Eski enn vie bonnfam 
kouma mwa kapav gagn tibaba?' Nanye pa enpo sib pou Senier Toupwisan. Dan nef mwa ler mo revini, Sara 
pou ena enn ti garson." Sara ti gagn per. Li ti dir ki zame li ti riye. "To ti riye Sara, to t i riye!" Bondie ti dir.  
ABRAHAM PRAN PAR SODOM  
   16. Lerla trwa zom la ti desid pou al dan enn oter pou kapav get Sodom depi lao. Abraham ti akonpagn 
zot. La, Bondie ti dir ar limem, "Mo pa pou kasiet ar Abrahan ki mo plan ete. So bann desandan pou vinn 
enn gran nasion pwisan e atraver li toulezot nas ion pou dimann mo benediksion. Mo finn swazir li parski li 
pou donn lord so bann garson ek so bann desandan pou obeir mwa e fer bann aksion dapre drwatir e dapre 
mo lalwa. Si zot ekoute, mo pou fer pou li tou seki mo finn promet."  
12 
    20. Lerla Bondie dir A braham, "Ena move akizasion kont Sodom ek Gomor e zot pese bien -bien grav. Mo 
bizen desann pou kone si bann akizasion la zot vre ousa fos." Lerla de vwayazer ti desann pou al Sodom me 
Bondie ti res ar Abraham.  Abraham ti koste ar Bondie e ti dir li, "Eski vremem ou pou met inosan ek koupab 
dan mem pagne? Si ena 50 inosan dan lavil la eski ou pou kraz tou? Ou pa pou sov sov lavil la pou les 50 
inosan sape? Mo pa kwar inosan pou pas dan pake kouma koupab. Enposib  sa! Pa kapav fer sa. Sinon 
inosan pou fini kou ma koupab. Pa fer sa! Ziz liniver bizen fer lazistis regne." Bondie ti reponn, "Si ena 50 
inosan dan Sodom, lavil la pou res entak akoz zot."  
   27. Abraham ti rekoze, "Senier Bondie, pardonn mo toupe ki fer m wa koz ar ou koumsa. Mo enn dimoun 
ordiner e mo  pa gagn drwa koz ar ou koumsa. Si koumadir ena 45 inosan olie 50! Eski ou pou detrir lavil la 
net zis parski ena 5 inosan anmwens?" Bondie ti reponn, "Mo pa pou detrir Sodom si ena 45 inosan." 
Abraham ti kont inie, "Be si ena zis 40?" Bondie ti reponn, "Pa  pou ena destriksion si ena 40 dimoun 
imosan." Abraham ti persiste, "Be Senier Bondie, ki pou arive si ena zis 30 dimoun inosan?" Bondie repon, 
"Pa pou ena destriksion si ena 30 inosan." Abraham pa ti large, " Si ena zis 20?" "Si ena 20, tou pou res 
anplas. " Abraham ti ensiste, "Senier Bondie, eskize! Enn dernie kestion. Si koumadir ou trouv zis dis dimoun 
inosan?" Bondie ti reponn, "Tou pou res entak si ena 10 dimoun inosan."  
   33. Apre sa Bondie ti ale e Abra ham ti retourn so lakaz.  
PESE SODOM  
19 
 Kan de anz la ti rant dan Sodom sa tanto la, Lot ti pe asiz kot laport lavil. Kouma li ti trouv zot li ti leve pou 
al zwenn zot. Li ti salie zot e li ti dir, "Mesie, mwa mo la pou servi zot. Vinn kot mwa. Lav zot lam e-lipie e pas 
lanwit kot mwa. Dime gramaten bon er zot kapav kontinie zot vwayaz." Zot ti reponn, "Non, nou prefer pas 
lanwit isi, dan plas -piblik."  
   3. Li ti kontinie ensiste ziska ki de anz la ti aksepte al kot li. Lot ti dir so bann serviter kwi dipen ek enn bon 
repa pou so bann envite. Kan tou ti pare, zot ti manze. Avan bann envite al dormi, bann zom Sodom antour 
lakaz la. Tou bann zom Sodom, ze nn kouma vie, ti laba. For -for zot ti kriye Lot pou dir li, "Livre sa bann zom 
ki pe dormi kot twa!" Bann zo m Sodom ti ole fer malis ar zot. Lot ti sorti e ti ferm laport deryer li. Li ti dir 
zot, "Kamarad, bien vilen seki zot pe rod fer! Get sa! Mo ena de  tifi ki ankor vierz. Les mo amenn zot isi e 
zot fer seki zot anvi. Me pa tous sa de zom dan mo lakaz la. Zo t mo envite. Li mo devwar protez zot."  
   9. Me zot pa ti dakor ditou. Zot ti dir li, "Vans twa, etranze! Ki to kwar to ete? Twa ki pou vinn dir nou  ki 
pou fer? Tire depi isi! Sinon se twa ki pou pas pli kord ki zot!" Zot ti pous Lot e ti pe al defons lapo rt. Me de 
anz dan lakaz la ti ouver laport e lor vites zot ti ris Lot andan e ti referm laport. Lerla zot ti fer tou bann zom 
deor vinn aveg pou ki zot pa kapav kone kot laport ti ete.  
LOT TI KIT SODOM  
   12. Lerla de anz la ti dir Lot, "Si to ena lezot fa mi isi - garson, tifi, zann, lezot fami ki viv dan sa lavil la - fer 
zot sove, kit lavil, ale parski nou pou kraz tou isi. Bondie finn tann boukou m ove zafer lor sa lavil la e li finn 
avoy nou pou met partou plat." Lerla Lot ti al get so bann pretan -zann e  li ti dir zot, "Degaze sove depi isi! 
Bondie finn desid pou detrir Sodom." Zot ti kwar li ti pe dadine. Ler barlizour ti pwente dan les, de anz la ti 
dir Lot fer vit. "Pran to fam ek to de tifi e sove vit depi isi. Sinon zot pou zwenn tase isi ler destrik sion fer 
ravaz". Lot ti tike. Me Bondie ti sagren li; bann anz la ti trap zot lame (Lot, so fam ek so de tifi) e ti amenn 
zot andeor lavil. Enn dan sa de anz la ti dir zot, "Sove, sove! Pa get deryer, pa aret galoupe tank zot pa ariv 
lor kolinn kot zot pou  sov."  
   18. Me Lot ti reponn, "Ayo! Pa dimann sa! Zot finn rann mwa enn gran servis; zot finn sov mo lavi. Bann 
kolinn tro -tro lwen. Kalamite pou may mwa lor sime e mo pou mor avan ariv destinasion. Zot trouv sa tipti 
vilaz laba. Li pa tro lwen. Les mo a l laba - li enn tipti vilaz nanye ditou - mo pou ansekirite laba." Anz la ti 
reponn, "Oke! Dakor! Mo pa pou detrir sa ti vilaz la. Fer vit! Mo pa po u fer nanye tank zot pa ansekirite 
laba." Akoz Lot ti apel vilaz la 'tipti', vilaz la so nom ti vinn Zoar (C hota).  
DESTRIKSION SODOM EK GOMOR  
   23. Soley ti pe leve kan Lot ti ariv Zoar. Enn kou Bondie ti avoy enn lapli souf bouyant lor lavil Sodom ek 
Gom or e ti detrir net lavil, vale, dimoun ek tou seki pouse lor later. Fam Lot ti get deryer e li ti vinn enn 
kolonn disel. Boner lelandime gramaten, Abraham ti degaze al dan landrwa kot li ti dibout dan prezans 
13 
 Bondie. Ler li ti get anba kot Sodom ek Gomor e k vale ti ete, li ti trouv lafime pe monte depi later koumadir 
lafime ki sorti dan lasemine fourno. Me ler B ondie ti pe detrir lavil ek vale kot Lot ti pe reste, li ti mazinn 
Abraham e akoz sa li ti les Lot sape.  
ORIZINN MOABIT EK AMONIT  
   30. Akoz li ti per pou viv dan Zoar, Lot ek so de tifi ti al dan bann kolinn e ti al viv dan enn lakav. Granser la 
ti dir s o tiser, "Papa pe vinn vie e pa ena zom isi pou marye ar nou e fer nou gagn zanfan. Mo ena enn plan. 
Anou soul Papa, dormi ar li e fer li fer zanfan  ar nou. Sa swar la zot ti soul li e granser la ti ena relasion ar li. 
Lot ti telman dan soulezon ki li pa t i mem kone ki ti pe ariv li. Lelandime granser la ti dir so tiser, "Yer swar 
mo ti dormi ar li. Seswar nou resoul li e twa to dormi ar li. Koumsa li  fer zanfan ar nou toulede." Kan aswar 
ti vini, zot ti resoul li e tiser ti al dormi ar li. Parey kouma lave y, Lot ti telman dan soulezon ki li pa ti konsian 
ki ti pe arive. De tifi Lot ti tom ansent ar zanfan zot prop papa. Granser la ti gagn enn garson k i li ti apel 
Moab. Limem ki ti anset bann Moabit ki ekziste zordi. Tiser la 'si ti gagn enn garson e li ti a pel li Benami. Li, li 
ti anset bann Amonit ki ekziste zordi.  
ABRAHAM EK ABIMELEK  
20 
 Abraham ti kit Mamre pou al dan lesid Kanaan e li ti etabli ant  Kadesh ek Shour. Pli tar kan li ti pe viv dan 
Jerar, li ti dir ki so fam Sara ti anverite so ser. Abimelek,  lerwa Jerar, ti donn lord pou amenn Sara kot li. Enn 
swar Bondie ti paret dan so rev e ti dir li, "Aster to pou fini. To finn dormi ar enn fam mary e." 
   4. Me Abimelek pa ti tous Sara e li ti dir Bondie, "Senier, mo inosan. Eski ou pou detrir mwa ek mo p ep? 
Abraham limem ti dir ki so ser sa. Sara 'si ti dir mem zafer. Mo ti fer seki mo ti fer san move lentansion. Mo 
pa antor." Dan rev la Bondie ti r eponn, "Wi, mo kone to konsians trankil. Akoz sa mo finn protez twa, anpes 
twa fer pese. Aster retourn fam l a ar so mari. Li enn profet e li pou priye pou twa e anpes lamor pran twa. 
Ekout mwa bien! Tansion twa! Si to pa retourn fam la ar so mari, to pou z wenn, twa ek to pep. Boner 
lelandime gramaten, lerwa Abimelek ti apel tou so bann ofisie e li ti rakont zot seki ti finn arive. Zot tou ti 
terifie. Lerla Abimelek ti apel Abraham e ti dimann li, "Kifer to finn fer sa? Ki ditor mo finn fer twa pou ki to 
fer maler tom lor mwa ek mo rwayom? Personn pa gagn drwa fer seki to finn fer. Kifer to ti fer sa?"  
   11. Abra ham ti reponn, "Mo ti kwar ki isi pa ti ena personn ki ti respekte Bondie e ki fasilman zot ti pou 
touy mwa pou koken mo fam. Anverite li mo demi -ser. Li tifi mo papa me pa tifi mo mama e mo finn marye 
ar li. Kan Bondie ti deside ki mo bizen kit later mo p apa pou al viv lor later etranzer, mo ti dir Sara, 'To va 
montre to lwayote pou mwa e dir partou ki mo to frer.' " Lerla Abimelek ti retourn Sara ar  so mari e ti fer 
Abraham kado mouton, betay ek esklav. Li ti dir Abraham, "Ala later ki mo posede; swazir k ot to anvi viv." Li 
ti dir Sara, "Mo pe donn to frer mil pies larzan kouma prev pou tou dimoun ki to inosan; tou dimoun pou 
kone ki to pa finn fane. " Akoz seki ti finn ariv Sara, fam Abraham, Bondie ti fer tou bann fam dan pale 
Abimelek vinn steril. Alor A braham ti fer enn lapriyer anfaver Abimelek e Bondie ti geri li. Li ti osi geri so 
fam, so bann esklav fam e zot ti kapav gagn tibaba.  
NESANS IZAAK  
21 
 Bondie ti beni Sara kouma li ti finn promet. Li ti tom ansent e li ti donn Abraham enn garson ler so mar i ti 
fini vinn vie. Garson la ti ne dapre dat ki Bondie ti fixe. Abraham ti apel li Izaak e ler li ti gagn 8 an Abraham 
ti fer so katna kouma Bondie  ti dekrete. Ler Izaak ti ne, Abraham ti ena 100 an. Sara ti dir, "Bondie finn 
donn mwa lazwa ek boner. Tou dimoun ki tann sa nouvel la pou riye ansam ar mwa." E li ti azoute, 
"Kisannla ti pou dir Abraham ki so Sara ti pou okip tibaba? Me mo finn donn li e nn tibaba dan so vie zour." 
Zanfan la ti pe grandi bien e zour li ti aret bwar doudou, Abraham ti donn enn g ran fet.  
AGAR EK ISMAEL GAGN FOUDEOR  
   9. Enn zour Ismael, garson ki Abraham ti gagne ar esklav Ezipsien, ti pe zwe ar Izaak, garson Sara. Ler Sara  
ti trouv sa, li ti dir Abraham, "Sa esklav la ek so garson bizen ale! Peyna plas pou zot isi! Pa kestion pa rtaz 
leritaz ar sa garson la. Se Izaak ki bizen erit tou." Sa ti bien boulvers Abraham parski Ismael 'si ti so garson. 
Me Bondie ti konsey Abraham, "Pa fatig to latet akoz Ismael ek to esklav Agar. Fer seki Sara pe dir twa 
14 
 parski se Izaak ki pou donn twa b ann desandan ki mo finn promet twa. Mo pou donn Ismael boukou zanfan 
pou li konstrir so nasion parski li 'si li to garson."  
   14. Boner lelandime g ramaten, Abraham ti donn Agar manze ek dilo. Li ti met zanfan la lor ledo so mama 
e li ti dir zot ale. Agar ti rod so sime dan rezion inabite Birsheba. Kan nepli ti res enn sel gout dilo, Agar ti 
met so zanfan anba enn bwison e li ti al asiz anviron 100 me t pli lwen. Ti ena enn sel panse dan so lespri, 
"Kouma mo kapav les mo zanfan mor?" Ler li ti pe asiz laba l i ti tann so zanfan plore. Bondie ti tann zanfan 
la plore e enn anz ti vinn koz ar Agar. "Pa trakase Agar! Bondie finn tann to garson plore. Ale, pr an li, konsol 
li. So zanfan, so desandan pou form enn gran nasion." Lerla Bondie ti ouver lizie Agar e divan  li ti ena enn 
pwi. Agar ti ranpli so resipian ar dilo, ti donn so garson bwar. Bondie ti protez Ismael ki ti grandi dan rezion 
inabite Paran. Li ti  vinn enn gran saser. So mama ti marye li ar enn tifi Lezip.  
KONTRA ANT ABRAHAM EK ABIMELEK  
   22. Sa lepok la, Abimelek ti akonpagne par so Sef Larme, Fikol. Li ti dir Abraham, "Bondie soutenir tou seki 
to fer. Mo dimann twa isi mem, dan prezans Bondie, f er serman ki zame to pa pou trik mwa, mo zanfan 
ousa mo desandan. Mo finn res lwayal anver twa. Aster twa to  fer serman to pou res lwayal ar mwa ek ar sa 
pei kot to pe viv." Abraham ti dir, "Mo fer serman!" Lerla Abraham ti dir Abimelek ki so bann zom ti 
konfiske enn pwi. Abimelek ti reponn, "Premie fwa mo tann sa. Pa kone kisannla ti fer sa." Lerla Abraham ti 
donn Abimelek detrwa mouton ek betay e sa de la ti tom dakor. Abraham ti selekte 7 agno e Abimelek ti 
dimann li, "Kifer to fer sa?" Abraham ti reponn , "Si to aksepte sa 7 agno la, savedir to rekonet ki se mwa ki ti 
fouy sa pwi la." Sa landrwa ti gagn nom Bi rsheba parski sa de la ti fer serman laba.  
   32. Apre serman Birsheba, Abimelek ek Fikol ti retourn Filistia. Lerla Abraham ti plant enn pie tamari x dan 
Birsheba; apre li ti vener Senier Bondie Eternel. Abraham ti viv dan Filis tia pandan bien lontan.  
BOND IE DONN LORD ABRAHAM POU SAKRIFIE IZAAK  
22 
 Enpe letan pli tar Bondie ti teste Abraham. Li ti kriye so nom, "Abraham!" Abraham ti reponn, "Mo la 
Senier!". Bondie ti dir li, "Pran to garson inik, to Izaak adore, amenn li dan Moria. Laba lor montagn kot mo 
pou gid twa, ofer li kouma sakrifis pou mwa." Boner lelandime gramaten, Abraham ti koup dibwa pou 
sakrifis, met sarzman dibwa lor so bourik, pran so garson, Izaak, e dimann de serviter swiv li. Zot pran sime 
dan direksion ki Bondie ti done. Lor trwaziem zou r Abraham ti trouv landrwa la dan distans. Lerla li ti dir so 
de serviter, "Res anplas isi e vey bourik la. Mo garson ek mwa pou al priye Bondie lab a. Apre nou pou 
revinn zwenn zot." Abraham ti fer Izaak sarye dibwa pou sakrifis e li, li ti sarye kouto ek labrez pou alim dife. 
Ler zot ti pe al ver landwa la, Izaak ti koz ar so papa. "Papa!" li ti dir. Abraham ti reponn, "Wi, mo garso!" 
Izaak ti dimann  li, "Nou ena dibwa ek labrez. Me kot agno ki pou sakrifie?"  
   8. Abraham ti reponn, "Bondie pou donn nou, baba!" E zot ti kontinie marse. Ler zot ti ariv landrwa ki 
Bondie ti dir, Abraham ti ranz enn otel e ti plas bann dibwa la lor la. Li ti ligot so ga rson e ti poz li lor pake 
dibwa. Lerla li ti pran so kouto pou tir lavi so garson. Zis lerla enn anz Bondie ti kriye, "Abraham! Abraham!" 
Abraham ti reponn, "Mo la Senier." Anz la ti dir, "Pa bles sa zanfan la. Aret sa sakrifis la! Aster mo kone ki to 
onor  ek obeir to Senier Bondie parski to pa finn refiz donn li to zanfan inik."  
   13. Abraham ti get otour li e  li ti trouv enn mouton mal ki ti may dan enn pie pikan akoz so korn. Abraham 
ti al may li e ti ofer li kouma enn sakrifis dan dife dan plas so garson. Abraham ti apel sa plas la "Bondie 
Done". Mem zordi ena enn expresion ki  dir, "Lor Montagn Bondie, Bondi e Done."  
   15. Anz Bondie ti kriye Abraham enn deziem fwa. Lerla Bondie limem ti koze, "Mwa to Bondie, mo fer 
serman ki mo pou donn twa boukou benediksion. Akoz to pa finn tike pou donn mwa to zanfan inik, mo 
promet ki mo p ou donn twa otan desandan ki ena  zetwal dan lesiel aswar; otan desandan ki ena lagren 
disab lor laplaz. To bann desandan pou viktorye dan lalit kot zot ennmi. Tou bann nasion pou rod mo 
benediksion parey kouma benediksion ki mo finn donn to desandan. Tousa  parski to finn ekout mo lord." 
Abraham ti retourn kot so de serviter e ansam zot ti retourn Birsheba kot Abraham ti etabli.  
DESANDAN NAOR  
   20. Enpe letan pli tar Abraham ti aprann ki Milka ti donn so frer Naor 8 zanfan. Premie ne ti Ouz, apre ti 
ena so frer Bouz, Kemiel (papa Aram), C hesed, Azo, Pildash, Jidlap ek Betiel (papa Rebeka). Apart 8 zanfan 
ar so fam, Milka, Naor so konkibinn (Rouma) ti donn Naor 4 zanfan (Teba, Gaam, Taash ek Maka).  
15 
 LAMOR SARA E ABRAHAM ASTE TEREN POU ANTER LEMOR  
23 
 Sara ti viv ziska laz 127 an. Li ti desed e dan Ebron dan pei Kanaan e Abraham ti bien sagren. Li ti kit landrwa 
kot kadav so fam ti ete e li ti al kot bann Itit e li ti dir zot, "Mo enn etranze parmi zot. Silvouple, vann mwa 
enn bout teren kot mo pou kapa v anter mo fam."  
   5. Zot ti reponn, "Gra n dimoun ekout nou! Nou konsider ou kouma enn gran lider; anter ou fam dan 
meyer simitier ki ekziste dan nou pei; nenport kisannla isi pou kontan donn ou enn tom pou anter ou fam." 
Lerla Abraham ti salie zot e ti a zoute, "Si zot dakor pou les mwa anter mo fam isi, rann enn servis dir Efron, 
garson Zoar, vann ar mwa Lakav Makpela ki trouv dan balizaz sa karo la. Dir li, la dan zot prezans, ki mo pou 
pey pri ki bizen parski mo ti'a kontan vinn propriyeter sa teren la pou anter kadav mo fami."  
   10. Efron ki ti pe asiz ar lezot Itit dan plas piblik kot laport lavil, ti reponn for pou ki tou dimoun tande, 
"Ekout mwa Gran Dimoun! Dan prezans mo prop dimoun mo donn ou karo la ek so lakav. Pran li e anter ou 
fam ladan." Ab raham ti salie bann Itit e ti dir Efron fo r pou ki tou dimoun tande, "Silvouple ekout mwa! 
Mo'le peye. Aksepte mo lof e lerla mo pou anter mo fam dan sa landrwa la."  
   14. Efron ti reponn, "Gran Dimoun, sa teren la pa vo plis ki 400 pies larzan - pa les s a brouy nou relasion. 
Ale! Anter ou fam la dan!" Abraham ti donn li 400 pies larzan ki ti valer teren la dapre so estimasion e dapre 
valer larzan ki ti servi dan komers.  
   17. Ala kimanier teren ki ti pou Efron dan Makpela, dan les Mamre, ti vinn propriyet e Abraham. Ti ena 
karo la, Lakav Makpela e  tou bann pie ki ti pe pouse laba lor teren la. Tou bann Itit ki ti laba ti dakor ki teren 
la ti vinn propriyete Abraham.  
   19. Lerla Abraham ti anter so fam, Sara, dan lakav dan pei Kanaan. Karo ek so lakav ti vi nn enn teren pou 
anter lemor fami Abraham.  
ENN FAM POU IZAAK  
24 
 Abraham ti fini vinn bien vie e Bondie ti beni tou seki li ti fer. Li ti dir so pli vie serviter ki ti responsab tou so 
dibien, "Met to lame ant mo lakwis e fer serman. Mo'le to fer serman onom Bondie, kreater liniver, ki to pa 
pou s wazir enn fam pou mo garson Izaak parmi dimoun dan pei Kanaan. Retourn dan mo pei kot mo ti ne e 
swazir so fam parmi mo fami, parmi mo dimoun." Me serviter la ti dimann li, "Ki arive si tifi la refiz kit so pei 
pou vinn viv isi? Eski lerla mo bizen amenn o u garson dan pei ou anset?" Abraham ti reponn, "Pa kestion! 
Falepa ki mo garson retourn laba. Senier Bondie ti fer mwa kit pei mo anset e li ti promet ki li ti pou donn sa 
later la mo bann desandan. Li pou avoy e nn anz divan -divan pou ed twa trouv enn fam pou mo garson. Si 
zenn fam la refiz vinn isi, lerla mo kannsel to obligasion. Me rapel! Fale zame ki to fer mo garson kit isi pou 
al laba." Serviter la, lerla ti met so lame ant lakwis Abraham e ti fer serman pou  fer seki Abraham ti dir li fer.  
   10. Serv iter ki ti responsab tou dibien Abraham ti pran 10 samo so met ek patron e li ti al lavil kot Naor ti 
finn viv dan lenor Mesopotami. Ler li ti ariv laba, li ti fer bann samo la azenou kot pwi zis andeor lavil. Ti  
koumans fer nwar. Samem ler bann fam ti vin n sers dilo. Li ti fer enn lapriyer, "Senier Bondie, Bondie 
Abraham, ed mwa pou ki mo reysi mo mision e pa bliye promes ki ou ti fer Abraham. La, mo kot pwi kot 
bann zenn fam vinn sers dilo. Mo pou dir enn ladan,  'Silvouple, bes ou touk pou mo kapav pas mo  laswaf.' Si 
li dir mwa, 'Bwar e apre mo pou amenn dilo pou samo bwar,' kikfwa limem fam ki ou finn swazir pou Izaak, 
ou serviter lwayal. Si tou pas koumsa, savedir ou pa finn bliye promes ki ou ti fer mo met ek patron, 
Abraham."  
   15. Avan so lapriyer ti  finn fini, Rebeka ti arive ar enn touk lor so zepol. Li ti tifi Betiel. Betiel ti garson 
Naor, frer Abraham, ki Milka, fam Naor ti gagne. Li ti zenn, zoli ek vierz. Li ti al ranpli so touk dan pwi e li ti 
lor si me retour. Serviter Abraham ti galoupe al zw enn li pou dimann li enpe dilo pou bwar. Rebeka ti dir, 
"Wi gran dimoun, atann mo vers mo touk pou ou kapav bwar." Ler serviter Abraham ti fini bwar, Rebeka ti 
dir li, "Atann, aster mo pou al sers dilo pou nouri ou bann samo." Li ti ranpli basen pou zanimo  bwar. Ti ena 
kantite ki bizen. Serviter Abraham ti get li san dir nanye parski li ti ole kone si so lapriyer ti finn ekzose. Kan 
Rebeka ti fini nouri bann zanimo, serviter Abraham ti met enn bag lor masif dan ne ne tifi la e li ti pas de larz 
brasle lor da n so lebra. Li ti dimann tifi la, "Kisannla to papa? Eski mo kapav, mwa ek mo bann zom, pas 
lanwit kot zot?"  
   24. "Mo papa apel Betiel, li garson Naor ek Milka", li ti reponn. "Ena lapay ek lerb pou zanimo ek p las pou 
dimoun dormi." Serviter Abraham ti a zenou pou priye ek remersie Bondie. "Mersi Bondie! Ou pa finn bliye 
16 
 promes ki ou ti fer ar mo met ek patron Abraham. Ou finn gid mo sime e amenn mwa direk kot fami mo 
met ek patron." Zennfi la ti galoupe al lakaz  so mama pou rakont so zistwar. Rebeka ti en a enn frer ki ti apel 
Laban. Lor vites garson ti sorti, ti al kot pwi kot serviter Abraham ti ete. Laban ti finn trouv bag -nene ek 
brasle lor dan lebra so ser e li ti tann seki so ser ti rakonte. Li ti al koz ar serviter Abraham ki ti touzour kot 
pwi ar so  bann samo. Li ti dir li, "Vinn lakaz ar mwa. Oumem sa dimoun ki Bondie finn beni. Pa dibout isi. 
Kot mwa ena enn lasam pou ou ek ena enn landrwa pou ou bann samo."  
   32. Serviter Abraham ti al kot Rebeka e Laba n, ti desarz bann samo e ti okip zot konfor.  Lerla li ti donn 
serviter Abraham ek so bann zom dilo pou zot lav zot lame -lipie. Kan ti amenn manze, serviter Abraham ti 
dir, "Mo pa pou tous sa manze la tanki mo pa finn fini dir seki mo ena pou dir." Laban ti  dir li, "Koze! Pa 
per!"  
   34. "Mwa mo serv iter Abraham," li ti koumans dir. "Bondie finn donn mo met ek patron gran benediksion 
e finn fer li vinn extra ris. Li finn donn li troupo mouton, kabri, betay; boukou larzan ek lor, boukou esklav 
zom ek fam; bou kou samo ek bourik. Sara ki ti fam mo met ek  patron ti donn li enn garson mem li ti fini 
vinn bien vie e mo met ek patron finn donn garson la tou so dibien. Mo met ek patron finn fer mwa fer 
serman, serman spesial, ki mo pa pou al kont so volonte. Li ti di r mwa, 'Fale pa swazir pou mo garson enn 
fam parmi bann zennfi dan pei Kanaan. Al dan pei mo papa e parmi mo fami swazir enn fam pou li.' Mo ti 
dimann mo met ek patron, 'Patron, si tifi la pa'le kit so pei, ki pou fer?' Mo met ek patron ti reponn, 'Mo 
Seni er ki mo toultan obeir, pou avoy enn anz pou  ed twa reysi to mision. To pou trouv enn bon tifi pou mo 
garson parmi mo dimoun, parmi fami mo papa. Pa ena enn lot sime pou to onor to promes. Si to al kot mo 
fami e zot ignor to mision, lerla to pou lib net. T o obligasion aret lamem.'  
   42. "Zordi, kan  mo ti ariv kot pwi, mo ti priye Bondie, 'Senier, Bondie Abraham, ed mwa reysi mo mision. 
La kot sa pwi la mo pou dimann enn zennfi ki finn vinn sers dilo, donn mwa enpe dilo dan so touk. Si li donn 
mwa dilo pou bwar e ofer pou amenn dilo pou nouri mo zani mo, se limem ki ou, Bondie, finn swazir pou 
vinn fam Izaak, garson mo met ek patron.' Avan ki mo ti gagn letan fini mo lapriyer, ala ki Rebeka ti arive ar 
enn touk lor so zepol e li ti al direk kot pwi pou ranpli  so touk. Mo ti dir li, 'Silvouple, donn mwa  enpe dilo 
pou bwar.' Li ti vers dilo pou mo bwar e li ti propoz pou al sers dilo pou mo zanimo. Mo ti dimann li, 
'Kisannla to papa?' Li ti reponn, 'Mo papa apel Betiel; li garson Naor ek Milka.' Lerla mo ti met enn bag dan 
so nene ek brasle dan so lebra. Mo ti azenou pou vener Senier Bondie. Mo ti remersie Bondie ki ti gid mo 
sime, amenn mwa direkteman kot fami mo met ek patron e fer mwa zwenn enn bon tifi pou marye ar Izaak. 
Aster si zot dakor pou mars dapre pla n mo met ek patron, fer mwa kone. Si zot pa dakor, dir mwa pou ki 
mo kone ki mo bizen fer."  
   50. Laban ek Betiel ti reponn, "Sa li konsern volonte divinn; pa dimann nou deside. Mo donn Rebeka. Pran 
li ale! Fer li vinn fam -marye garson ou met ek patron ko uma Bondie ole." Ler serviter Abraham ti tan n sa, li 
ti tom lor so zenou pou remersie Lesenier. Lerla li ti prezant Rebeka lenz ek bizou lor ek larzan. Li ti osi donn 
bann zoli kado Laban ek so mama. Lerla serviter Abraham ek so bann zom ti manze ek bwar e  zot ti pas 
lanwit laba. Ler zot ti leve lel andime, li ti dir, "Les mo retourn kot mo met ek patron."  
   55. Me frer ek mama Rebeka ti dir, "Ayo, les li res ankor detrwa zour ar nou; apre li kapav kit nou." 
Serviter Abraham ti reponn, "Silvouple, pa fer mw a reste plis ki bizen. Bondie finn beni mo m ision. Les mo 
al rakont tou mo met ek patron." Frer ek mama Rebeka ti azoute, "Les nou dimann Rebeka ki li, li anvi fer." 
Zot ti apel Rebeka pou dimann li si li ole swiv serviter Abraham. Li ti reponn 'wi'. Zot t i oblize les li ale ar so 
vie gouvernant ank onpagni serviter Abraham ek so bann zom. So fami ti beni Rebeka:  
Bondie beni twa, fer twa vinn  
mama milion ek milion!  
Bondie beni twa e fer to desandan  
gagn laviktwar lor tou zot ennmi!  
Rebeka ek so laswit ti prepar zot vwayaz e ti mont lor samo e zot ti a l ar serviter Abraham ek so bann zom.  
   62. Izaak ti vinn dan rezion inabite kot ti ena "Pwi Bondie Toupwisan Ki Konn Tou" e li ti pe res dan lesid 
Kanaan. Enn tanto ler li ti pe mars -marse dan karo, li ti tr ouv bann samo pe vinn dan so direksion. Kan 
Rebeka ti trouv Izaak, li ti desann depi so samo e li ti dimann serviter Abraham, "Kisannla sa misie ki pe vinn 
ver nou, laba dan karo?" Serviter Abraham ti reponn, "Limem mo met." Deswit Rebeka ti kouver so figi r ar 
so foular.  
   66. Serviter Abraham ti rako nt Izaak tou seki ti pase. Lerla, Izaak ti amenn Rebeka dan latant kot so mama 
ti reste e li ti vinn fam -marye Izaak. Izaak ti bien kontan Rebeka ki ti ed li bliye lamor so mama.  
17 
 LEZOT DESANDAN ABRAHAM  
25 
 Abraham ti marye ar enn lot fam ki ti apel Ketira.  Sa fam la ti donn li Zimrann, Jokshan, Medan, Midian, 
Ishbak ek Shoua. Jokshan ti papa Sheba ek Dedan e bann Ashourim, Letoushim ek Leoumim zot ti desandan 
Dedan. Midian so bann garson ti apel Epa, Eper, Anok , Abida, ek Elda. Sabannla zot tou ti desandan Ketira. 
Abraham ti donn tou so dibien Izaak me avan so lamor li ti donn bann kado so bann lezot garson ki li ti 
gagne ar lezot madam. Apre li ti avoy bann garson la dan rezion les, lwen ar so garson, Izaak.  
LAMOR EK LANTERMAN ABRAHAM  
   7. Abraham ti mor l er li ti gagn 175 an, enn laz extra serye. So de garson, Izaak ek Ismael, ti anter li dan 
lakav Makpela, dan karo dan les Mamre, ki avan ti pou Efron, garson Zoar Itit. Samem teren ki Abraham ti 
aste ar bann I tit. Abraham ek so fam Sara, toulede, ti antere  dan sa landrwa la. Apre lamor Abraham, 
Bondie ti beni Izaak ki ti pe viv dan landrwa ki ti apel "Pwi Bondie Toupwisan Ki Konn Tou".  
DESANDAN ISMAEL  
   12. Ismael, garson ki Agar, esklav Ezipsien, ti gagne ar Abraham, ti ena plizier garson. Ala enn lalis d an lord 
nesans: Nebayot, Kedar, Adbil, Mibsam, Mishma, Dima, Masa, Adad, Tema, Jetour, Nafish ek Kedema. Zot ti 
anset 12 tribi e ti donn zot nom vilaz ek lanplasman kot zot ti reste ek kanpe. Ismael ti ena 137  an kan li ti 
mor. Bann desandan Ismael ti okip  lespas ant Avila ek Shour, dan les Lezip lor sime pou al Asiria. Zot ti viv 
separe ar bann lezot desandan Abraham.  
NESANS EZAI EK ZAKOB  
   19. Ala zistwar Izaak, garson Abraham. Li ti marye ar Rebeka kan li t i ena 40 an. Rebeka ti tifi Betiel (enn 
Arameen  dan Mesopotami) e ser Laban. Parski Rebeka pa ti pe gagn zanfan, Izaak ti dimann koudme Bondie 
ki ti ekzos so lapriyer. Rebeka ti tom ansent. Ti ena zimo dan so vant. Mem avan zot ti ne zot ti koumans 
lager. Rebeka ti sagren e li ti ole kone kifer sa ti p e ariv li. Donk li ti al dimann Bondie ki ti reponn li.  
Dan to vant ena de nasion.  
To pou donn nesans de pep rival.  
Enn pou pli for ki lot  
E pli vie pou anba pli zenn.  
Ler so ler ti vini, li ti akous de garson zimo. Premie la ti enn rouken e so lekor ti ko uver ar pwal. Ti donn li 
nom Ezai. Ler segon la ti pe sorti, li ti pe chombo for talon so gran frer. Akoz sa ti apel li Zakob. Kan sa de la 
ti ne zot papa, Izaak, ti ena 60 an.  
EZAI TI VANN SO DRWA GRAN FRER  
   27. Kan de ti garson la ti grandi, Ezai ti vi nn enn bon saser ki ti pas tou so letan andeor lakaz. Zakob, li, li ti 
bien trankil e li ti kontan res kot li. Izaak ti prefer Ezai parski li ti toultan pe amenn laser ki bon pou manze 
me Rebeka ti prefe r Zakob. Enn zour ler Zakob ti pe kwi lanti rouz, Eza i ti retourne depi lasas. Li ti dir so frer, 
"Mo extra fen! Donn mwa enpe manze, sinon mo tom sek! Donn mwa enpe lasoup rouz ki lor dife." (Akoz 
samem so nom gate ti Edom.)  
   31. Zakob ti reponn, "Peyn a problem akondision ki to donn mwa to tit gran -frer anretour." Ezai ti reponn, 
"Korek sa! Si mo pa manze, mo pou kaykoun. Ki mo pou fer ar tit la lerla?" Zakob ti dir li, "Premie dabor, fer 
serman ki mwa ki pou gagn tit gran -frer." Ezai ti fer serman e ti  donn Zakob so tit gran -frer. Lerla Zakob ti 
donn li enn bout dipen ek enn bol lanti rouz. Ler li ti finn fini manze li ti chal. Ala valer ki tit gran -frer ti ena 
pou Ezai.  
IZAAK VIV DAN ZERAR  
26 
 Ti ena enn lot lafaminn dan pei apart lafaminn ti fer ravaz lepok Abraham. Izaak ti al get Abimelek, lerwa 
Filisten, dan Zerar. Bondie ti paret divan Izaak e ti dir li, "Pa kit pei pou al dan Lezip. Res isi e mo pou dir twa 
kot bizen ale. Res isi; mo ar t wa e mo pou beni twa. Mo pou donn twa ek to desandan tou sa teritwar la. 
Mo pou onor promes ki mo ti fer ar to pa pa Abraham. Mo pou donn twa otan desandan ki ena zetwal dan 
18 
 lesiel e zot pou vinn propriyeter tousa teritwar la. Mo pou beni twa, parski to pap a Abraham, ti ekout mwa 
e ti respekte mo lalwa ek lord ki mo ti pe done.  
   6. Izaak ti kontinie res dan Zerar. K an bann dimoun laba ti poz kestion lor so fam, li ti dir zot ki Rebeka ti so 
ser parski li ti per ki bann zom dan sa landrwa la ti pou kapav to uy li pou anlev so fam Rebeka ki ti enn extra 
zoli fam. Apre ki Izaak ti finn res laba enn bon bout letan, Lerwa Abimelek, enn zour ler li ti pe get par 
lafnet, ti yam Izaak ek Rebeka pe fer lamour. Deswit li ti fer Izaak vinn get li e li ti dir li, "Alor,  Rebeka li to 
fam! Kifer to finn fer nou kwar ki li ti to ser?" Izaak ti reponn, "Mo ti kwar ki zot ti pou touy m wa si mo ti dir 
zot ki li ti mo fam."  
   10. "Dan ki petren to finn met nou?" Abimelek ti exklame. "Nenport kisannla parmi mo bann zom ti kapav  
rod dormi ar li e twa ki ti pou responsab nou erer." Lerwa ti avoy mesaz partou dan so pei, "Nenport 
kisannla ki  mank sa misie la ek so madam direspe, pou zwenn tase." Izaak ti met semans dan later e 
rannman ti 100 fwa plis, parski Bondie ti beni li. Li t i kontinie prospere e li ti vinn bien ris. Parski li ti ena 
troupo mouton ek betay; parski li ti ena boukou servi ter, bann Filisten ti zalou li. Zot ti bous bann pwi ki 
serviter Abraham ti fouye lepok Abraham. Lerla Lerwa Abimelek ti dimann Izaak kit so pe i, "Lev pake ale! To 
pe fer plis ki lerwa!" Izaak ti kit sa landrwa la e li ti al etabli dan Vale Zerar kot li ti  pas enpe letan. Li ti fer 
refouy bann pwi ki Abraham ti fer fouye e ki bann Filisten ti bouse. Izaak ti redonn zot mem nom ki so papa 
ti done.  
   19. Izaak ti fer so bann serviter fouy enn pwi dan Vale Zerar e zot ti trouv dilo. Bann gardien zanimo dan 
Zerar ti fer marday ar gardien Izaak e zot ti pe dir ki pwi la pou zot sa. Akoz sa Izaak ti apel pwi la 'Marday'. 
Izaak ti fer fouy enn lot pwi e  ti ena mem dibri. Li ti donn li nom 'Konfli'. Li ti al pli lwen pou fer fouy enn 
trwaziem pwi. Pa ti ena okenn p roblem ek tansion. Akoz sa Izaak ti apel pwi la 'Liberte'. Li ti dir, "Bondie 
finn donn nou liberte pou viv lor sa later la e nou pou konn bone r ek prosperite isi." Izaak ti kit landrwa la 
pou al Birsheba. Sa swar la Bondie ti paret divan li e ti dir li, " Pa per Izaak! Momem Bondie to papa 
Abraham. Mo pou protez twa. Mo pou beni twa e mo pou donn twa boukou desandan parski mo ti fer sa 
promes la ar to papa Abraham." Izaak ti konstrir enn otel pou vener Senier Bondie. Apre li ti konstrir so kan 
laba e so ban n serviter ti fouy enn lot pwi.  
LAKOR ANT IZAAK EK ABIMELEK  
   26. Abimelek ti vinn depi Zerar, akonpagne par Aouzat, so konseye, ek Fikol, kom andan so larme, pou 
zwenn Izaak. Izaak ti dimann li, "Kifer ou finn vinn get mwa, kan oumem ti fer fos ar mwa e t i obliz mwa kit 
ou pei?" Zot ti reponn, "Aster nou kone ki Bondie mars ar twa e nou panse ki ti bizen enn lakor solanel ant 
nou. Nou ole ki to promet ki zame to pa pou fer nou ditor parey kouma zame nou pa finn fer twa ditor. Nou 
ti fer zwer ar twa e ti le s twa ale trankil. Li kler aster ki Bondie finn beni twa." Izaak ti prepar enn festen pou 
onor zot. Zot tou ti bien manze -bwar. Boner lelandime  gramaten, sakenn ti fer so promes ek ti fer serman 
pou onor so parol. Izaak ti dir zot orevwar e zot ti separe a nbon term. Sa zour lamem bann serviter Izaak ti 
vinn get li pou anons li ki zot ti finn fouy enn nouvo pwi e ki zot ti finn gagn dilo. Izaak ti  apel pwi la 
'Serman'. Koumsamem lavil Birsheba ti gagn so nom.  
EZAI EK SO BANN FAM ETRANZE  
   34. Kan Ezai ti en a 40 an, li ti marye de fam Itit, Zidit ki ti tifi Beri ek Basmat ki ti tifi Elon. Zot ti minn nam 
Izaak ek Rebeka.  
IZAAK BENI ZAKOB  
27 
 Izaak ti fini vinn bien vie e anplis li ti vinn aveg. Li ti fer Ezai vinn get li. Li ti dir li, "Mo gran garson!" Ezai ti 
reponn, "Wi!". Izaak ti azoute, "Mo bien vie aster e lamor deryer laport. Pran to zarm e al lasas enn zibie 
pou mwa. Kwi manze ki mo kontan e vinn donn mwa. Kan mo'nn fini manze, mo pou donn twa gran 
benediksion final avan mo ferm lizie pou toultan."  
   5. Pandan ki Izaak ti pe koz ar Ezai, Rebeka ti pe ekoute san les zot kone. Ler Ezai ti sorti pou al lasas, 
Rebeka ti dir so garson Zakob, "Mo  finn fek tann to papa dir Ezai 'Amenn enn zibie; kwi li e ler mo fini 
manze mo pou beni twa dan prezans Bondie a van mo mor.' Ekout mwa mo garso", Rebeka ti kontinie, "al 
sers de zenn bouk bien gra. Mo va prepar manze ki to papa plis kontan manze; twa to a l donn li sa. Lerla se 
19 
 twa ki li pou beni avan li mor." Zakob ti dir so mama, "Ezai so lekor ranpli ar pwal e mwa  mo lapo lis. 
Tansion papa tous mwa, dekouver mo trik e lerla olie benediksion, se malediksion ki pou tom lor mwa."  
   13. So mama ti reponn li , "Les malediksion dan mo lame! Twa, fer seki mo pe dir twa. Al sers de bouk 
vini." Zakob ti al sers de bouk e Re beka ti kwi manze ki so mari ti kontan manze. Lerla li ti pran meyer lenz 
Ezai ki li ti gard dan lakaz pou abiy Zakob. Anplis li ti met lapo ka bri lor so lebra ek otour so likou. Li ti donn li 
kari ek dipen ki li ti kwi pou al donn so papa. Zakob ti al kot  so papa e li ti kriye, "Papa!" Izaak ti reponn, 
"Lekel garson twa?" Zakob ti reponn, "Mo ou premie zanfan, Ezai. Mo finn fer seki ou ti dimann  mwa. Ris ou 
lekor, asize pou ki ou kapav gout manze ki mo finn prepare avan ki ou beni mwa." Izaak ti koze, "To' nn fini 
fer tousa dan enn timama koumsa? Kimanier?" Zakob ti reponn, "Lesenier ki to Bondie, finn ed mwa." Izaak 
ti dir li, "Vinn la, les mo to us twa! To sir Ezai sa?" Zakob ti koste kot so papa ki ti tous li. Li ti dir so garson, 
"To lavwa koumadir lavwa Zakob me to lebra kouma lebra Ezai. Li pa ti dekouver trik la parski lebra Zakob ti 
kouver ar pwal kabri. Li ti pre pou donn li benediksion me li ti tike. "Eski vremem to Ezai, twa?" "Wi papa!" 
Zakob ti reponn.  
   25. Izaak ti dir lerla, "Donn mwa enpe man ze! Ler mo finn fini manze, mo pou beni twa." Zakob ti donn li 
manze ki li ti kontan e ti osi donn li enpe diven. Lerla papa la ti dir so garso n, "Koste la e anbras mwa, mo 
garson." Ler Zakob ti koste kot li, Izaak ti santi so lenz e li ti desid pou beni l i. Li ti dir, "Bon loder mo garson 
li kouma parfen enn karo ki Bondie finn beni. Mo priye Bondie dan lesiel pou aroz to karo ar laroze e fer li  
fertil. Mo priye ki Bondie donn twa boukou may ek dible; ki to diriz boukou nasion e ki boukou pep aksepte 
to po uvwar; ki to fami ek desandan to mama rekonet to lotorite; ki seki modi twa gagn malediksion; e ki 
seki beni twa gagn benediksion."  
EZAI SIPLIY  IZAAK POU BENI LI  
   30. Izaak ti fek fini donn so benediksion final e kouma Zakob ti sorti, Ezai ti rantre. Li ti finn prepar enn bon 
manze ki li ti amene pou donn so papa. Li ti dir, "Silvouple papa, ris ou lekor, asize pou manz manze ki mo 
finn prepare  pou ou. Apre ou va beni mwa." Izaak ti dimande, "Twa ki twa?" Li ti reponn, "Ou gran garson 
Ezai!"  
   33. Izaak ti koumans tranble koumadir pe gagn lakranp. Li ti dimande, "Be kisannla ti fek amenn zibie ki 
mo finn manze, zis avan to vini. Mo finn donn li  benediksion final e nanye pa kapav sanz sa." Kan Ezai ti tann 
sa, li ti koumans kriye -plore e li ti sipliy so pa pa, "Papa, pa refiz mwa ou benediksion!" Izaak ti reponn, "To 
frer finn anbet mwa e li finn koken to benediksion." Ezai ti azoute, "Sa fer dezi em fwa ki li trik mwa! Pa pou 
nanye ki li apel Zakob. Avan li ti koken mo tit gran -frer e aster li finn koken mo benediksion. " Izaak ti 
kontinie, "Mo finn fini donn li pouvwar lor twa e so fami finn vinn so esklav. Mo finn donn li may ek diven. 
Pou twa, m o garson, napeyna nanye." Ezai ti kontinie sipliy so papa, "Ou pa ena enn ti benediksion pou 
mwa? Pa les mwa tonb e, papa!" So larm pa ti aret koule.  
   39. Lerla Izaak ti koze,  
"Bliye laroze ki tonbe depi lesiel;  
bliye karo fertil ki raporte.  
San to lepe t o pou fini net;  
to pou vinn esklav to frer.  
Me si to'le kas to lasenn  
to pou bizen revolte."  
Ezai ti deteste Zako b ki ti gagn benediksion final. Li ti pe tir plan pou touy so frer apre peryod dey ki ti pou 
swiv lamor so papa. Me kan Rebeka ti gagn niouz lo r plan Ezai, li ti fer apel Zakob pou dir li, "Zakob, to frer 
pe rod avoy twa manze pou regle kont ar twa. Fer se ki mo dir twa. Al kot mo frer Laban dan Aran e res laba 
ziska ki so koler tengn e li bliye seki to finn fer li. Kan so ler arive, mo pou avoy k ikenn pou enform twa. Mo 
pa kapav perdi mo de garson enn sel kou."  
IZAAK AVOY ZAKOB KOT LABAN  
   46. Rebeka al pl engne ar Izaak, "Mo finn plen ar bann fam Itit ki Ezai finn marye. Si aster Zakob 'si marye 
ar enn fam Itit, mo kwar mo pou mor."  
28 
 Izaak ti fer apel Zakob, ti salie li e ti dir li, "Falepa to marye ar enn fam Kanaan. Preferab to al da n 
Mesopotami, pei t o granper Betiel, e marye ar enn tifi laba, kikfwa enn tifi to tonton Laban. Mo priye 
20 
 Bondie Toupwisan pou ki li beni to maryaz, donn twa boukou zanfan. Koumsa to kapav vinn papa plizier 
nasion. Mo dimann Bondie beni twa ek to desandan k ouma li ti beni Abr aham; mo priye pou ki to pran 
posesion sa later kot to finn viv e ki Bondie ti donn Abraham." Izaak lerla ti dir Zakob al Mesopotami, kot so 
tonton Laban ki ti garson Betiel Arameen. Li ti osi frer Rebeka ki ti mama Zakob ek Ezai.  
EZAI T I REMARYE  
   6. Eza i ti tande ki Izaak ti beni Zakob e ti avoy li Mesopotami pou marye. Li ti osi tande ki Izaak, ler li ti beni 
Zakob, ti dir li pa marye tifi dan Kanaan. Akoz li ti ekout so papa -mama, li ti al Mesopotami. Ler li ti konpran 
ki Izaak ti ko nt maryaz ar tifi K anaan, Ezai ti al fer demann Maalat, tifi Ismael ki ti garson Abraham. Maalat ti 
ser Nebayot.  
REV ZAKOB DAN BETEL  
   10. Zakob ti kit Birsheba e ti koumans so vwayaz pou al Aran. Ler soley ti al dormi, li ti ariv dan enn 
landrwa sakre e li ti desid pou pas  lanwit laba. Li ti larg so lekor anba e ti poz so latet lor enn ros. Li ti fer 
enn rev. Dan so rev ti ena enn leskalie ki ti mont depi later ziska lesiel e, de kote, bann anz ti pe monte -
desann. E akote li, Bondie ti pe diboute. "Momem Senier Toupwisan, B ondie Abraham ek Izaak," li ti dir. 
"Mo pou donn twa ek to bann desandan sa later lor ki to pe alonze. To pou ena otan desandan ki lagren 
lapousier lor to later. Zot pou fane partou dan tou direksion e atraver twa ek to bann desandan mo pou 
beni tou bann n asion. Pa bliye! Mo pou ar twa e mo pou protez twa nenport kot to ete e mo pou gid to 
retour. Mo pa pou larg twa tank mo pa finn fini donn twa tou seki mo finn promet twa."  
   16. Ler so somey kase, Zakob ti dir, "Bondie li isi. Li ti la  me mo pa ti kone."  Li ti gagn move per e li ti dir, 
"Ala li enn landrwa etranz la! Sirman lakaz Bondie li isi; kikfwa isi mem ki ena laport ki amenn nou dan 
lesiel. Boner lelandime gramaten, li ti leve e ros ki li ti servi kouma lorye ti vinn enn memorial . Li ti vers 
wildol iv lor ros la pou konsakre li onom Bondie. Li ti apel plas la Betel, lakaz Bondie. (Lontan, lavil ki ti laba ti 
apel Liz.) Lerla Zakob ti fer serman ar Bondie, "Si ou akonpagn mwa, protez mwa pandan vwayaz ki mo pe 
fer, donn mwa seki mo bizen e si mo retou rn lakaz mo papa san fot, san traka, ou pou vinn mo Bondie.  Sa 
ros memorial ki mo finn konsakre pou vinn landrwa kot nou pou vener ou. Anplis mo pou donn ou an 
ofrand 10 poursan tou seki ou donn mwa."  
ZAKOB ARIV KOT LABAN  
29 
 Zakob ti k ontinie so sime dan  direksion pei Les. Souden li ti ariv kot enn pwi dan karo e toutotour ti ena 
trwa troupo mouton ki ti pe repoze. Sa pwi la ti donn bann mouton la dilo ki zot bizen. Trou pwi la ti kouver 
par enn larz ros. Sak fwa bann troupo la ti ariv laba, bann gardien ti deplas ros la pou donn bann zanimo 
bwar. Apre zot ti remet ros la dan so plas. Zakob ti dimann bann gardien, "Eh matlo, kot zot sorti?" "Nou 
sorti Aran", zot ti reponn. "Eski zot konn Laban, tizanfan Naor?" "Bien sir!" Zot ti reponn. "Li bien?" Zakob ti  
dimann zot. "Li korek. He, get laba kisannla pe vini! So tifi Rashel ki pe okip troupo Laban." Zakob ti dimann 
zot, "Ankor fer kler. Tro boner pou amenn troupo lakaz. Kifer zot pa donn zanimo bwar e lerla retourn zot 
dan patiraz?"  
   8. "Pa kapav fer sa, Sef. Bizen atann tou troupo vini; lerla nou deplas ros kouvertir, donn tou zanimo 
bwar." Zakob ti ankor pe koz ar bann gardien la kan Rashel ti arive ar troupo Laban. Kan Zakob ti trouv 
Rashel ar troupo so tonton Laban, li ti al deplas r os kouvertir, ti do nn zanimo bwar. Apre sa li ti anbras so 
kouzinn. Li pa ti pe kapav tini so larmdezwa. Li ti dir li, "Mo enn fami pros to papa. Rebeka li mo mama." 
Kouma li ti tann sa, Rashel ti galoupe al dir so papa. Kan Laban ti gagn nouvel so neve Za kob, li ti galoupe 
vinn zwenn li, may li, anbras li e lerla ansam zot ti al lakaz. Kan Zakob ti finn rakont so tonton tou seki ti finn 
arive, Laban ti dir, "Peyna dout, to enn zanfan mo prop disan." Zakob ti res kot zot pandan enn mwa.  
ZAKOB TRAVAY POU LABAN POU GAGN RASHEL EK LEA  
   15. Laban ti dir Zakob, "To pa kapav travay pou mwa pou 'mersi -misie' zis parski nou fami. Ki saler to 
dimande?" Laban ti ena de tifi; gran -ser ti apel Lea, ti -ser ti apel Rashel. Lea ti ena zoli lizie me Rashel ti bien 
zoli e so lekor ti bien ba lanse. Zakob ti kontan Rashel. Li ti dir Laban, "Mo pou travay pou ou pandan 7 an si 
ou dakor ki mo marye ar Rashel." Laban ti reponn, "Mo prefer twa kom zann ki nenport kisannla; res isi." 
Zakob ti travay pandan 7 an pou reysi marye ar Rashel e 7 an la ti  pas vit kouma detrwa zour parski so 
21 
 lamour pou Rashel ti bien for. Kan so ler ti arive, Zakob ti dir so tonton, "Mo kwar aster mo kapav marye ou 
tifi." Laban ti fer enn gran maryaz e tou dimoun ti envite me sa swar la olie Rashel, li  ti met Lea dan lili 
Zakob e Zakob ti gagn relasion ar li. (Laban ti donn so tifi Lea enn esklav femel ki ti apel Zilpa pou ed li fer 
louvraz.) Ler li ti leve lelandime, Zakob dekouver ki li ti finn pas lanwit ar Lea. Li ti al direk al get Laban. Li ti 
dimann li "Kifer ou finn fer sa? Mo ti travay pou gagn drwa marye ar Rashel. Apel sa marday."  
   26. Laban ti reponn li, "Dapre koutim dan nou pei, pa kapav donn ti -ser anmaryaz avan ki gran -ser finn 
marye. Dan enn semenn kan selebrasion maryaz finn fini, mo pou les twa marye ar R ashel ... si to aksepte 
pou travay pou mwa pandan ankor 7 an." Zakob ti aksepte e kan semenn selebrasion maryaz ti fini, Laban ti 
donn Zakob so tifi Rashel. (Laban ti donn Rashel so esklav femel Bila pou ed li fer louvraz.) Zakob ti g agn 
relasion ar Rashel  'si e li ti plis kontan Rashel ki Lea. Anretour li ti travay pou Laban enn nouvo peryod 7 an.  
BANN ZANFAN ZAKOB  
   31. Kan Senier Bondie ti dekouver ki Zakob ti kontan Lea mwens ki Rashel, li ti fer Lea gagn zanfan pandan 
ki Rashel t i res san zanfan. Lea ti vinn anvwadfami e ti gagn enn garson. Li ti dir, "Bondie finn senpatiz ar mo 
lapenn e aster mo mari pou apresie mwa." Li ti apel garson la Roubenn. Ler li ti reansent e ti gagn enn 
deziem garson, li ti dir, "Bondie finn donn mwa en n deziem garson parski  li'nn tande ki mo viv san lamour. 
Li ti apel li Simeon akoz sa. Ler li ti ansent enn trwaziem fwa e ti gagn enn trwaziem garson, li ti dir, "Aster 
mo mari pou plis atase ar mwa parski mo finn donn li trwa garson." Li ti apel li Levi.  Ler so katriyem garso n 
ti ne li ti dir, "Aster mo bizen sant laglwar Bondie." E Li ti apel li Zida. Apre sa li ti aret gagn zanfan.  
30 
 Parski Rashel pa ti donn so mari okenn zanfan, li ti zalou so ser. Li ti dir Zakob, "Si to pa donn mwa zanfan, 
mo pou m or." Zakob ti ankoler ar Rashel e li ti dir li, "To kwar mo Bondie mwa? Bondie finn deside ki to pa 
pou gagn baba." Rashel ti dir li lerla, "Pran mo esklav Bila, dormi ar li e fer li sarye enn zanfan pou mwa. Dan 
sa manier la mo va vinn mama atraver li." L i ti met Bila dan lili  Zakob ki ti sarz li, fer li vinn ansent e li ti 
akous enn garson. Rashel ti dir, "Bondie finn desid dan mo faver e finn donn mwa enn garso." Li ti apel li 
Dann. Bila ti gagn enn segon groses e ti donn nesans enn deziem garson. Rashel  ti dir, "Mo finn lage r red 
kont mo ser e mo finn gagne." Akoz sa li ti apel garson la Naftali.  
   9. Kan Lea ti realize ki li pa ti pou gagn ankor zanfan, li ti met Zilpa, so esklav, dan lili Zakob. Zilpa ti donn 
Zakob enn garson. Lea ti dir, "Ala mo ena lasans la!" Ala kifer li ti apel baba la Gad. Zilpa ti gagn enn deziem 
garson ar Zakob e Lea ti dir, "Ayo! Mo bien bonere! Aster bann fam pou rekonet ki mo enn dimoun ere." Li 
ti apel li Aser.  
   14. Pandan rekolt dible, Roubenn ki ti al dan karo, ti trouv  enn plant mazik ki ap el mandragor. Li ti donn 
plant la so mama Lea. Rashel ti sipliy Lea, "Donn mwa enn bout mandragor ki to garson Roubenn ti trouve 
dan karo dible, silteple." Lea ti reponn, "To ena toupe! To finn souk mo mari; aster to'le koken plant ma zik 
mo garson." Rashel  ti dir li, "Si to donn mwa enn bout mandragor, mo les twa dormi ar Zakob seswar." Sa 
tanto la, ler Zakob ti pe retourn lakaz depi karo, Lea ti al zwenn li pou dir li, "Seswar, to pou dormi ar mwa. 
Mo finn peye pou sa drwa la ar mandr agor mo garson." Sa sw ar la zot ti ena relasion. Bondie ti ekzos 
lapriyer Lea; li ti vinn grovant e ti donn nesans enn senkiem garson. Lea ti dir, "Bondie finn rekonpans mwa 
parski mo finn les mo esklav dormi ar mo mari." Akoz sa li ti apel garson la Isaka r. Lea ti reansent e t i donn 
Zakob enn siziem garson. Li ti dir, "Bondie finn donn mwa enn zoli kado. Aster mo mari pa pou kil mwa 
parski mo finn donn li 6 garson" e li ti apel baba la Zeboulon. Pli tar li ti gagn enn tifi ki li ti apel Dina.  
   22. Lerla Bondie ti rapel penita ns Rashel e ti ekout so lapriyer. Li ti fer li vinn fertil. Rashel ti donn nesans 
enn garson. Li ti dir, "Bondie finn efas mo laont. Mo espere li beni mwa ar nesans enn lot garson." Li ti apel 
so zoli garson Zozef.  
ZAKOB NEGOSIE AR LA BAN  
   25. Apre nesans  Zozef, Zakob ti dir Laban, "Les mo retourn mo lakaz aster. Donn mwa mo fam ek zanfan ki 
mo finn gagne ar mo travay pou ou. Les mo ale! Ou kone mo pa finn tap latas." Laban ti dir li, "Les mo dir 
twa sa: mo kone, grasa mo kapasite dev ine, ki Bondie finn be ni mwa akoz to prezans. Dir mwa ki lapey to'le 
e mo pou donn twa." Zakob ti reponn, "Ou konn bien kalite mo travay. Ou bann troupo finn bien devlope 
grasa mo travay. Ou ti dibien finn bien grandi e Bondie finn beni ou parski mo ti la.  Aster, ler finn vini pou ki 
mo okip mo prop zafer." "Komie to bizen?" Laban ti dimann li. Zakob ti reponn, "Mo pa pe rod enn saler. 
Mo pou kontinie okip ou troupo si ou aksepte mo propozision. Les mo fer enn triyaz dan tou ou troupo e les 
22 
 mo pran tou bann  agno nwar ek bann ti kabri taste. Zis sa ki mo'le kom saler. Dan lavenir li pou fasil pou ou 
pou cheke si mo onet ousa non. Si dan mo troupo ou trouv kabri ki pa taste ousa mouton ki pa nwar, 
savedir mo enn voler."  
   34. Laban ti reponn, "Dakor! Nou fer koumsa!" Me sa zour la  Laban ti anlev dan so troupo tou kabri ek 
bouk ki ti ena tas ousa reyir e tou mouton ki ti nwar. Li ti dir so bann garson okip zot e li ti amenn zot osi 
lwen ki posib depi kot Zakob ti ete. Zot ti kouver enn long lamars forse pandan trwa zour. Letansa Zak ob ti 
pe okip troupo Laban. Li ti pran bann brans ver plizier pie e li ti anlev bann lez ekors. Konsekans, bann brans 
ti vinn are. Zakob ti plas bann brans la kot bann zanimo bwar dilo parski laba, bann zanimo la ti osi krwaze. 
Kan ba nn kabri peple kot sa bann brans are la, bann tikabri ti vinn are ek taste. Li ti separ mouton ek kabri. 
Bann mouton ti fer fas ar bann zanimo are ek nwar dan troupo Laban. Ala kimanier Zakob ti konstrir so prop 
troupo ki ti separe ar troupo Laban.  
   41. Kan bann zanimo frenga n ek anbonnsante ti pe krwaze, Zakob ti plas bann brans are divan zot lizie. Li 
pa ti fer sa kan zanimo mengi -mengi ti pe krwaze. Amizir letan pase, troupo Laban ti vinn setif e zanimo 
Zakob ti extra frengan. Ala kimanier Zakob ti pe tap plen. Li ti ena pl izier troupo, esklav, samo ek bourik.  
ZAKOB SOVE DEPI KOT LABAN  
31 
 Zakob ti tann bann garson Laban dir, "Zakob finn koken dibien nou papa. Dibien nou papa finn fer li vinn 
ris." Li ti osi remarke ki Laban ti bien frwa anver li, pa kouma avan. Lerla Bondie  ti dir li, "Retourn dan pei to 
papa ek to fami. Pa per! Mo pou ar twa." Zakob ti avoy nouvel Rashel ek Lea pou vinn zwenn li dan karo kot 
so troupo ti ete. Li ti dir zot, "Zot papa nepli dos ar mwa kouma li ti ete lontan me Bondie mo papa finn res 
ferm ar  mwa. Zot toulede kone ki mo finn travay dir pou zot papa me li fin n trik mwa e dis fwa li finn sanz 
mo saler. Me Bondie pa ti les li fer mwa ditor. Sak fwa li ti dir, "Bann kabri taste zot pou to saler, tou bann 
tikabri ti ne taste. Sak fwa li ti dir, "To u bann kabri are zot to saler, tou bann tikabri ti ne are. Bondie t i pran 
so zanimo pou donn mwa. Kan zanimo ti ansaler, mo ti fer enn rev. Dan mo rev, bouk ki ti pe mont lor 
femel -kabri, ti are ek taste. Anz Bondie ti koz ar mwa. Li ti dir, 'Zakob!' Mo ti  reponn, 'Wi!' Li ti kontinie, 'Get 
tou sa bann bouk ki pe krwaze, zot taste ousa are. Mo pe fer sa arive parski mo kone ki kantite mizer Laban 
finn fer twa. Momem sa Bondie ki ti paret divan twa dan Betel kot to ti konsakre enn ros ar wildoliv e kot to 
ti fer serman dan mo faver. Aster prepar twa pou retourn dan pei kot to ti ne.' "  
   14. Rashel ek Lea ti reponn Zakob, "Nou peyna nanye pou gagne isi. Nou papa tret nou kouma etranze. Li 
ti vann nou e li finn bangol lamone ki li ti gagne. Dibien ki Bondie f inn rase ar nou papa, li pou nou ek nou 
zanfan aster. Twa, fer seki  Bondie finn dir twa fer." Zakob ti prepare pou retourn dan pei Kanaan, pei so 
papa. Li ti met so bann fam ek zanfan lor samo e li ti fer so bann troupo al divan -divan. Li ti pran tou seki li ti 
gagne par so travay dan Mesopotami. Laban ti al koup lalenn m outon e ler li pa ti la, Rashel ti koken bann 
stati bondie ki Laban ti priye. Zakob ti reysi trik Laban; li ti kit landrwa la san les li kone. Li ti pran so prop 
dibien e ti disparet lor vi tes. Li ti travers Larivier Efrat e ti al dan direksion pei kolinn ki ti apel Giled.  
LABAN TI MET DERYER ZAKOB  
   22. Trwa zour pli tar Laban ti aprann ki Zakob ti finn fonn. Li ti dir so bann zom swiv li e li ti tay deryer 
Zakob pandan 7 zour ziska ki li ti zwenn li dan pei kolinn Giled. Sa swar la Bondie ti paret dan en n rev Laban 
pou warning li, "Tansion twa! Falepa to tous Zakob!" Zakob ti dres so kan lor enn montagn e Laban ti 
rasanble so larme dan Giled. Laban ti dimann Zakob, "Kifer to finn trik mwa e anlev mo de tifi e gard zot 
kaptif? Kifer to finn trik mwa e tire  san dir mwa nanye? Si to ti dir mwa , mo ti pou organiz to depar ar enn 
fet akonpagne par sante ek lamizik. To pa finn donn mwa sans pou anbras mo tizanfan ek dir mo tifi 
orevwar. Pa korek sa! Mo kapav fer twa pey sa ser me yer swar Bondie to papa ti warni ng mwa pa tous twa. 
Mo kone to ti bien anvi retourn kot twa me kifer to finn koken bann bondie ki mo priye.?"  
   31. Zakob ti reponn, "Mo ti per ki ou ti pou repran ou tifi. Si ou trouv kik enn ti finn pran ou bondie, mo fer 
sot so likou. Ale, divan nou ban n zom kom temwen, fouy partou e repran tou seki pou ou." Zakob pa ti kone 
ki se Rashel ki ti souk bondie Laban. Dabor Laban ti fouy latant Zakob, apre latant Lea, answit latant de fam 
eskla v e bann bondie ti touzour entrouvab. Lerla li ti al dan latant Ras hel ki ti met bann bondie la dan sakos 
so lasel -samo e li ti asiz lor li. Laban ti fouy partou e pa ti trouv seki li ti pe rode. Rashel ti dir so papa, "Pa 
ankoler 'Pa! Mo pa pe dibout pars ki mo finn gagn mo reg." Laban pa ti reysi trouv so bondie.  
23 
    36. Lerla Zakob ti sap lor kal. Ar koler dan lavwa li ti dimande, "Ki krim mo finn fer? Ki lalwa mo finn viole 
pou ki ou persekit mwa? Apre ki ou finn vir tou anbalao, ki zafer ki pou ou ki ou finn trouve. Poz tou la divan 
ou bann zom ek divan mo bann zom e le s zot deside kisannla antor e kisannla ena rezon. Mo finn travay kot 
ou pandan 20 an; ou troupo mouton ek kabri finn peple san fot e zame mo finn touy ou mouton mal pou 
mo manze. Sak fwa ki  enn zanimo feros ti touy enn ou zanimo, mo ti pran perdi. Mo pa ti  amenn karkas la 
kot ou pou prouve ki mo pa ti antor. Ou ti fer mwa pran responsabilite sak fwa ki enn voler ti koken kiksoz, 
lizour kouma lanwit. Souvandefwa mo ti soufer saler lizour ek f reser aswar. Dormi pa ti kapav dormi. Tousa 
pandan 20 banane! Panda n 14 an mo finn travay pou marye ar ou de tifi; 6 an pou gagn mo troupo. Malgre 
sa ou finn sanz kondision travay 10 fwa. Si Bondie Abraham ek Izaak pa ti ar mwa, ou ti pou lisansie mwa 
san enn sou. Bondie ti konn mo tourman e travay ki mo finn fer e yer sw ar li ti donn so verdik."  
LAKOR ANT ZAKOB EK LABAN  
   43. Laban ti reponn Zakob, "Sa de zenn fam la zot mo tifi; zot zanfan zot pou mwa; tou sa bann troupo la 
zot mo propriyete. Anfet, tou seki to trouve isi zot pou mwa. Me parski mo pa kapav fer nanye pou  retenir 
mo tifi ek zot zanfan, nou tom enn lokorite, twa ek mwa. Les nou ranz enn ti mel ros pou komemor nou 
lakor." Alor Zakob ti pran enn ros ki li ti konsakre kouma enn memorial. Li ti dimann so bann zom pou al 
ramas ros pou ranz enn ti mel. Zot ti par taz enn repa kot mel la. Laban ti nom li Jegar Saadouta me Zakob ti 
prefer apel li Galid. Laban ti dir Zakob, "Sa ti mel la pou fer nou toulede rapel." Akoz sa ti apel li Galid. Laban 
ti azoute, "Nou priye ki Bondie vey nou kan nou separe." Akoz sa, landrw a la so lot nom ti Mizpa. Laban ti 
kontinie, "Si to maltret mo tifi e si to marye ar lezot fam, mem mo pa trouve, rapel ki Bondie trouv tou. Ala 
ros ki mo finn met anta ant nou de e ala ros  memorial. Toulede pou dir nou pa bliye. Zame mo pou depas sa 
ta ro s la pou atak twa e twa zame fale to depas ta ros ousa ros memorial pou atak mwa. Bondie Abraham 
ek Bondie Naor pou pas zizman lor nou de." Lerla, onom Bondie ki so papa Izaak ti venere, Za kob ti fer enn 
serman solanel ki zame li pa pou renie so promes. Li  ti touy enn zanimo ki li ti ofer kouma enn sakrifis lor 
montagn e li ti envit so bann zom vinn manze. Apre zot repa zot ti pas lanwit lor montagn. Boner lelandime 
gramaten, Laban ti anbras  so tizanfan ek zanfan, dir zot salam e li ti retourn kot li.  
ZAKOB  PARE POU ZWENN EZAI  
32 
 Ler Zakob ti pe al ver pei so papa, detrwa anz ti zwenn li. Kan li ti trouv zot, li ti dir, "Sa enn plas sakre sa." Li 
ti apel landrwa la 'Maanaim'. Zakob ti avoy d etrwa mesaze pou kontakte so frer Ezai dan pei Edom. Ala ki li 
ti dir zot dir: "Mwa Zakob, ou serviter lwayal, mo pe anons ou Ezai, mo met ek patron, ki mo ti pe viv kot 
Laban e aster mo pe retourne. Mo ena boukou betay, bourik, mouton, kabri ek esklav. Mo  pe fer ou kone, 
patron, pou ki mo gagn ou proteksion." Kan bann me saze la ti retourne, zot ti dir Zakob, "Nou finn enform 
ou frer Ezai e li pe vinn zwenn ou. 400 zom pe akonpagn li." Zakob ti per ek trakase. Li ti diviz so bann zom 
ek so dibien an de grou p. Ala kifer li ti fer sa. Li ti pe panse, "Si Ezai vini e atak pre mie group la, deziem 
group la kapav sove."  
   9. Lerla Zakob ti fer lapriyer, "Bondie mo granper Abraham, Bondie mo papa Izaak, ekout mwa. Ou ti dir 
mwa retourn dan mo pei, dan mo fami e ou  ti pou dres tou mo papie. Mo kone mo pa merit bonte ek 
proteksion ki ou finn donn mwa, ou serviter. Ler mo ti travers Larivier Zourden, mo pa ti ena nanye apart 
mo sagay. Aster mo pe retourne ar sa de group la. Mo sipliy ou, protez mwa kont mo frer Ezai. Mo pe gagn 
per - mo per ki li atak nou e detrir nou. Detrir tou. Me m fam ek zanfan. Pa bliye Senier ki ou finn promet 
pou dres mo papie e donn mwa plis desandan ki dimoun kapav konte; otan desandan ki lagren disab lor 
laplaz."  
   13. Apre ki li ti pas lanw it laba, Zakob ti prepar enn kado pou Ezai. Li ti swazir 200 kabri,  20 bouk, 200 
mouton femel, 20 mouton mal, 30 samo akous ek zot baba, 40 vas ek 10 toro, 20 bourik femel ek 10 bourik 
mal. Li ti diviz zot anplizier troupo e li ti met enn serviter ansarz s ak troupo. Li ti dir zot al divan -divan. "Kit 
enn lespas ant sak tr oupo." Li ti dir serviter ansarz premie troupo, "Kan to zwenn mo frer Ezai e li dimann 
twa, 'Kisannla to met ek patron? Kot to pe ale? Kisannla propriyeter sa bann zanimo la?' reponn, 'Bann  
zanimo la zot pou ou serviter , Zakob. Li pe ofer zot so met ek pat ron Ezai kom kado. Zakob limem pe swiv 
deryer.' " Li ti donn mem enstriksion tou bann responsab troupo. "Ala ki zot bizen dir Ezai ler zot zwenn li. 
Dir li, 'Zakob pe swiv deryer' " Zakob t i pe panse, "Mo pou gagn so santiman ar kado e kikfwa ler nou 
zwenn , li pou pardonn mwa." Li ti fer avoy bann kado la e li li ti pas lanwit dan so kan.  
24 
 ZAKOB TI BIZEN LITE DAN PENIEL  
   22. Omilie lanwit Zakob ti leve, pran so de fam, de konkibinn, onz zan fan e zot ti travers Larivier Zabok. 
Dabor li ti fer fam ek zanfan traverse, answit so bann posesion. Finalman li tousel ti res deryer. Lerla enn 
dimoun ti vinn mat ar li zis avan soley leve. Ler sa dimoun la trouve ki li pa ti pe fouti sort venker, li ti flank 
Zakob enn kou lor so laans ki ti disloke. Dimoun la ti dir, " Soley pe leve, les mo ale aster." Zakob ti reponn, 
"Peyna sime! Beni mwa avan!" "Kouma to apele?" dimoun la ti dimande. Zakob ti reponn, "Zakob." Dimoun 
la ti dir, "Fini lepok Zakob. Aster to nom li Izrael parski to finn mat ar Bondie ek ar dimoun e to fin n sorti 
venker." Zakob ti dir, "Twa, dir to nom!" Li ti reponn, "Kifer to'le konn mo nom?" Lerla li ti beni li.  
   30. Zakob ti dir, "Mo finn zwenn Bondie fasafas e mo ankor vivan. Akoz sa li ti apel landrwa la Peniel. Ler 
soley ti leve, Zakob ti kit Penie l. Li ti pe bwate akoz so laans ti disloke. Akoz samem, ziska zordi, bann 
desandan Izrael pa manz misk ki lor zwen laans paski se lor sa misk la ki Zakob ti gagn enn move kou.  
ZAKOB ZWENN E ZAI 
33 
 Ler Zakob ti trouv Ezai pe vini ar so 400 zom, li ti partaz  bann zanfan ar Lea, Rashel ek so de konkibinn. Li ti 
met de konkibinn ek zot bann zanfan divan; lerla Lea ek so bann zanfan ti swiv; andernie ti ena Rashel ek 
Zozef. Zakob ti divan net e l er li ti pe apros so frer, li ti azenou set fwa. Me Eza i ti galoupe  vinn zwenn li, may 
li for, anbras li. Toulede ti pe plore. Kan Ezai ti get otour li, li ti trouv plizier fam ek zanfan e li ti dimann so 
frer, "Ki sa bann dimoun ki ar twa?" Zakob ti repon n, "Sa bann zanfan la, mo met ek patron, zot bann 
zanfan ki Bondie,  dan so bonte, finn donn mwa." Lerla de konkibinn ek zot zanfan ti borde e zot ti salie Ezai; 
answit Lea ek so zanfan ti fer mem zafer; andernie Zozef ek sa mama Rashel ti vinn salie Ezai.  
   8. Ezai ti dimann Zakob lerla, "Be bann lezot ki mo ti zwenn? Ki  vedir tousa?" Zakob ti repon, "Mo finn fer 
sa pou gagn ou bon santiman." Ezai ti reponn, "Mo dan bien, mo frer! Gard to dibien!" Zakob ti reponn, 
"Non! Silvouple, si mo finn gagn ou bon sa ntiman, aksepte mo kado. Ler mo get ou figir, koumadir mo pe 
get fi gir Bondie parski ou finn exprim bon santiman. Silvouple, aksepte kado ki mo finn amene. Bondie finn 
donn mwa boukou bon kiksoz; mo pa mank nanye." Zakob ti telman ensiste ki finalman Ezai ti aksepte. Ezai 
ti dir lerla, "Anou prepar depar! Letansa, mwa mo pou al divan -divan." Zakob ti dir li, "Ou kone ki bann 
zanfan zot feb -feb; apart sa mo bizen okip bann zanimo ki finn fek met ba. Si fors zot fer extra zefor mem 
pandan enn zour, troupo la net pou mor. Wi, ou al divan -divan e mwa mo pou swiv dousma -dousma.  Pa 
pou drame me pou fer pli vit ki posib ar zanimo ek zanfan ziska ki nou zwenn dan Edom." Ezai ti dir li, "Be 
les mo pret twa detrwa zom." "Pa neseser!" Zakob ti dir, "Mo zis bizen ou bon  santiman." Sa zour la Ezai ti 
pran sime Edom. Zakob, li, ti al Sou kot kot li ti ranz enn lakaz pou so fami ek lekiri pou bann zanimo. Akoz 
sa, landrwa la ti apel Soukot.  
   18. Ler li ti pe retourne depi Mesopotami, Zakob ti ariv dan lavil Shekem san prob lem. Lavil la ti dan pei 
Kanaan. Li ti dres so kan dan enn karo pre  kot lavil la. Li ti aste sa parti karo la ar desandan Amor, papa 
Shekem, pou enn som 100 pies larzan. Li ti ranz enn otel laba e li ti ap el li El, Bondie Izrael.  
VIOL DINA  
34 
 Enn zour Din a, tifi Zakob ek Lea, ti al rann vizit detrwa fam Kanaan. Kan Shekem, garson Amor Ivit, ki ti sef 
dan sa rezion la, ti trouv li, li ti may li e li ti viol li. Me li ti trouv li telman zoli ki li ti tom amoure e li ti rod 
gagn so lafeksion. Li ti dir so pap a, "Mo'le marye ar sa fam la." Zakob ti aprann ki so tifi ti sibir violans sexiel 
me kouma so bann garson ti pe okip bann zanimo dan patiraz, li ti prefer atann zot revini avan fer kiksoz. 
Shekem so papa, Amor, ti al get Zakob pou koz ar li e salerlamem, b ann garson Zakob ti pe retourne depi 
patiraz. Ler zot ti gagn niouz zot ti soke ek ara ki Shekem ti finn komet enn zafer osi orib e ki li ti finn ensilte 
lepep Izrael par viol tifi Zakob. Amor ti dir Zakob, "Mo garson finn tom amoure ar ou tif i; rann enn s ervis, 
aksepte zot maryaz. Anou tom dakor ki pou ena maryaz mix ant nou de pep. Lerla ou pou kapav res isi dan 
nou pei; nenport ki kote ou anvi e ou pou ena liberte fer biznes e vinn propriyeter."  
   11 Lerla Shekem ti dir papa ek frer Dina, " Aksepte mwa e  mo pou donn zot seki zot dimande. Nek dir ki 
kado bizen done, ki dot neseser pou lamarye, pa ezite. Seki zot dir, samem, me silvouple, pa anpes nou 
marye." Parski Shekem ti violant zot ser Dina, bann frer la ti reponn Shekem ek so papa Amor d an enn fason 
degize. Zot ti dir, "Nou pa kapav les nou ser marye ar kikenn ki pa finn fer katna. Sa pou amenn laont lor 
nou. Nou aksepte maryaz akondision ki zot fer kouma nou e ki tou bann zom fer katna. Lerla maryaz ant 
25 
 nou de pep pou vinn posib. Nou pou  viv ansam e vinn enn sel nasion. Si zot pa dakor nou pe pran nou ser, 
nou pe ale." Amor ek Shekem ti trouv diil la korek e zennom la lor vites ti fer tou seki ti dimann li parski li ti 
move amoure ar tifi Zakob. Li ti personaz plis enportan dan so fami. A mor ek so gar son ti al dan plas piblik 
dan lantre lavil e zot ti fer enn miting: "Sa bann dimoun la zot pa ostil; les zot viv kot nou e les zot lib pou 
vwayaze. Ena ase lespas pou tou dimoun. Les bann zanfan de kote marye. Me sa bann dimoun la zot pou 
dako r pou viv par mi nou e kouma nou akondision ki tou bann zom kot nou fer katna. Lerla nou vinn enn e 
zot dibien vinn pou nou. Anou vote pou ki zot gagn drwa viv parmi nou, kouma nou." Tou dimoun ti dakor e 
tou bann zom ti fer katna.  
   25. Trwa zour pli tar,  ler bann zom  ti ankor gagn douler katna, de garson Zakob, Simeon ek Levi, de frer 
Dina, ti pran zot lepe, rant dan lavil diskretman e zot ti touy tou bann zom, Amor ek Shekem parmi. Lerla 
zot ti pran Dina dan lakaz Shekem e zot ti fonn. Apre sa masak la, bann lezot fr er Dina ti devaliz lavil la pou 
vanz zot ser. Zot ti pran tou: zanimo, lartik, fam ek zanfan. Pa ti les nanye deryer. Zakob ti dir Simeon ek 
Levi, "Zot finn amenn enn tabisman traka lor mo latet; aster bann Kanaan, bann Periz, tou dimoun pou a ir 
mwa. Mo pa  ena boukou zom. Si bannla marye pike kont mwa e atak mwa, nou fini net." Zot ti reponn, 
"Nou pa kapav les zot tret nou ser kouma enn piten."  
BONDIE BENI ZAKOB DAN BETEL  
35 
 Bondie ti dir Zakob, "Vit, al Betel e dres to latant laba. Ranz enn otel pou vener  mwa, Bondie ki ti fer so 
aparision ler to ti pe sove pou evit to frer Ezai. Zakob ti dir so fami ek tou dimoun dan so lantouraz, 
"Debaras bann bondie etranze ki ar zot; pir ifie zot lespri ek zot lekor; met lenz prop. Nou pe kit isi, nou pe al 
Betel e laba  mo pou ranz enn otel pou mo Bondie ki finn ed mwa kan mo ti dan tourmant e ki finn protez 
mwa partou kot mo finn ale." Zot ti donn Zakob tou zot bann bondie etranze e zot z anon ki ti dan zot zorey. 
Zakob ti anter zot anba enn pie pre kot Shekem.  
   5. Kan  Zakob ek so bann garson ti pe ale, enn gran lafreyer ti rant dan leker tou bann dimoun dan bann 
lavil toutotour e zot pa ti anvi galoup deryer zot. Zakob ek tou so bann dim oun ti ariv dan Liz ki aster apel 
Betel dan pei Kanaan. Li ti ranz enn otel laba e ti donn landrwa la nom Bondie Betel parski Bondie ti paret 
divan li laba kan li ti pe sove pou so frer pa trap li. Kan Debora, ki ti pe okip Rebeka, ti mor, zot ti anter li 
anba enn pie dan lesid Betel. Zot ti apel landrwa la 'Pie Lamantasion'. Kan Zakob t i retourn depi 
Mesopotami, Bondie ti reparet divan li e ti beni li. Bondie ti dir li, "To nom li Zakob me apartir zordi to nom 
finn vinn Israel." Bondie ti batiz li Izrael e  ti dir li, "Momem Bondie Toupwisan. To pou ena boukou zanfan e 
boukou nasion pou t o desandan e to pou vinn anset boukou lerwa. Mo pe donn twa later ki mo ti donn 
Abraham ek Izaak e to bann desandan pou erit sa later la." Lerla Bondie ti kit li. Dan plas k ot Bondie ti 
diboute, Zakob ti plas enn ros memorial e li ti konsakre li ar diven e k wildoliv. Li ti apel landrwa la Betel.  
LAMOR RASHEL  
   16. Zakob ek so fami ti kit Betel e ler zot ti touzour enn bon distans depi Efrat, Rashel so ler pou gagn baba 
ti arive me akousman li ti bien difisil. Ler douler la ti vinn atros, famsaz ti dir li, "Pa trakase Rashel, to pe 
gagn enn deziem garson." Lamor Rashel ti pe koste me avan li mor li ti apel garson la Benoni me Zakob ti 
apel li Benzamen. Kan Rashel ti mor, zot t i anter li dan bor sime ki al Efrat, ki aster apel Betleem. Zakob ti 
plas enn ros m emorial lor so tom e ziska zordi li ankor la. Zakob ti kontinie so larout e li ti dres so kan lot 
kote latour Eder.  
BANN GARSON ZAKOB  
   22. Letan li ti pe viv dan sa landrw a la, so garson Roubenn ti gagn relasion ar Bila, konkibinn Zakob. Kan 
Zakob ti apr ann sa, li ti extra ankoler. Zakob ti ena 12 garson. Ar Lea li ti gagn Roubenn (so pli gran garson), 
Simeon, Levi, Zida, Isakar, Zeboulon. Ar Rashel li ti gagn Zozef ek Benz amen. Ar Rashel so esklav Bila, li ti 
gagn Dann ek Naftali. Ar Lea so esklav , Zilpa , li ti gagn Gad ek Aser. Tousa bann garson la ti ne dan 
Mesopotami.  
26 
 LAMOR IZAAK  
   27. Zakob ti al get so papa dan Mamre pre kot Ebron, landrwa kot Abraham ek Izaak ti viv.  Izaak ti viv ziska 
laz 180 banane e li ti mor kan ki ti finn gagn enn extra bon la z. So de garson, Ezai ek Zakob, ti okip so 
lanterman.  
DESANDAN EZAI  
36 
 Ala bann desandan Ezai. So lot nom ti Edom. Ezai ti marye ar bann fam Kanaan: Ada, tifi Elon Itit; Oo libama, 
tifi Ana, tizanfan  Zibeon Ivit ek Basmat, tifi Ismael ek ser Nebayot. Ada t i donn nesans Elifaz; Basmat ti donn 
nesans Reil; Oolibama ti donn nesans Jeoush, Jalam ek Kora. Tou bann garson Ezai ti ne dan pei Kanaan. 
Ezai ti pran so bann fam, so bann  garson, so bann tifi, tou so bann dimoun, tou so bann zanimo, tou dibien 
ki li ti finn ramase dan pei Kanaan e li ti kit so lakaz pou al viv lwen ar so frer Zakob, dan enn lot pei. Li ti fer 
sa parski later kot li ek so frer ti pe viv ti vinn tro sere pou  nouri zot tou. Zot toulede ti ena tro boukou 
zanimo pou kapav viv lor mem teritwar . Ezai ti al ranz so lakaz dan pei kolinn Edom.  
   9. Ala bann desandan Ezai, anset bann Edomit. So fam Ada ti donn li enn garson, Elifaz ki ti ena senk 
garson: Teman, Omar,  Zefo, Gatam ek Kenaz. Ar enn lot fam, Timna, li ti gagn enn lot garson, Amalek. Ez ai 
so fam Basmat ti donn li enn garson, Reoul, ki ti ena kat garson: Naat, Zera, Shama ek Miza. Ezai so fam 
Oolibama ki ti tifi Ana (ki ti garson Zibeon) ti donn li trwa gar son Jeoush, Jalam ek Kora. Ala lalis bann tribi ki 
ti desandan Ezai: Elifaz ti anse t bann tribi dan lalis ki swiv: tribi Teman, Omar, Zefo, Gatam, Kenaz ek 
Amalek. Tou sa bann la ti liye ar Ada, fam Ezai. Ezai so garson Reoul ti anset bann tribi swivan: Na at, Zera, 
Shama ek Miza. Zot ti liye ar fam Ezai ki ti apel Basmat. Ala lalis tribi  ki ti liye ar Oolibama, tifi Ana: Jeoush, 
Jalam ek Kora. Tousala ti bann tribi desandan Ezai.  
BANN DESANDAN SEIR  
   20. Bann dimoun otoktonn pei Edom ti divize an plizier t ribi ki ti retras zot anset parmi bann desandan 
Seir, enn dimoun kominote Orit. Ala  enn lalis bann desandan la: Lotan, Shobal, Zibeon, Ana, Dishon, Ezer ek 
Dishan. Lotan ti anset kominote Ori ek Eman. (Lotan ti ena enn ser ki ti apel Timna.) Shobal ti anse t 
kominote Alvan, Manaat, Ebal, Shefo ek Onam. Zibeon ti ena de garson, Aiya ek Ana . (Limem sa Ana ki ti 
dekouver lasours termal dan landrwa inabite ler li ti pe pran swen bann bourik so papa.) Ana ti papa Dishon 
ki ti anset kominote Emdan, Eshban, Itran e k Sheran. Ana ti ena enn tifi ki ti apel Oolibama. Ezer ti anset 
kominote Bilan, Za van ek Akan. Dishan ti anset kominote Ouz ek Aran. Ala lalis bann tribi Orit dan pei Edom: 
Lotan, Shobal, Zibeon, Ana, Dishon, Ezer ek Dishan.  
BANN LERWA EDOM  
   31. Avan ki  ti ena lerwa dan Izrael, sa bann lerwa la ti gouvern pei Edom enn deryer lot:  
Bela  garson Beor depi Dinaba  
Zobab garson Zera depi Bozra  
Ousham depi rezion Teman  
Adad garson Bedad depi Avit  
   (li ti gagn laviktwar lor bann Medianit dan enn batay dan pei M oab)  
Samla depi Masreka  
Shol depi Reobot -Lor-Larivier  
Baal Anan garson Akbor  
Adad d epi Po (so fam ti apel Meetabel; li ti tifi Matred ek tizanfan Mezaab)  
   40. Ezai ti anset sa bann tribi Edomit la: Timna, Alva, Jetet, Oolibama, Ela, Pinon, Kenaz, Teman, Mibzar, 
Magdiel ek Iram. Landrwa kot sa bann tribi la ti reste ti pran nom tribi la . 
ZOZEF EK SO BANN FRER  
37 
 Zakob ti kontinie viv dan pei Kanaan kot so  papa ti viv e ala zistwar so fami. Zozef, enn zennom 17 an ti pe 
okip mouton ek kabri ansam ar so bann frer, bann garson Bila ek Zilpa, de konkibinn so papa. Li ti donn 
move rapor so p apa lor konportman so bann frer. Zakob ti ena enn preferans pou Zozef l or so bann lezot 
garson parski kan piti la ti ne li, li ti fini vinn bien vie. Li ti fer fer enn zoli manto extra dekore, extra lix pou 
27 
 so garson prefere. Ler bann lezot frer ti konpran  ki zot papa ti kontan Zozef plis ki li ti kontan zot, zot ti refiz 
koz ar li dan enn manier fraternel. Enn fwa enn aswar, Zozef ti fer enn rev e kan li ti rakont zot so rev zot 
laenn pou li ti depas kad. Li ti rakont zot, "Ekout mo rev! Nou tou ti dan kar o pe atas pake dible kan, san 
atann, mo pake drese, dibout drwat. Zot p ake fer enn laronn otour mo pake e lerla zot pake bes latet pou 
salie li." Bann frer la ti reazir, "Ki to'le dir? To pou vinn lerwa e to pou diriz nou lavi?" Pa bizen dir! Zot ti 
manga ankor plis akoz so rev e akoz seki li ti pe dir lor zot. Zozef ti gagn enn lot rev e li ti rakont so bann 
frer, "Dan mo nouvo rev, mo ti trouv soley, lalinn ek onz zetwal bes latet pou salie mwa." Li ti osi al rakont 
so rev ar so papa ki ti kriye ar li, "K i kalite rev sa? Eski to kwar ki to mama, to bann frer ek mwa nou pou b es 
latet pou salie twa? Bann frer la zot ti extra zalou me Zakob pa ti aret reflesi lor tousa.  
ZOT TI VANN ZOZEF E TI AMENN LI DAN LEZIP  
   12. Enn zour kan bann frer Zozef ti al dan Sh ekem pou okip troupo so papa, Zakob ti dir Zozef, "To bizen al 
Shekem k ot to bann frer pe okip nou troupo." Zozef ti reponn, "Deswit!" So papa ti dir li, "Al gete si to bann 
frer korek, si troupo oke. Lerla retourne pou dir mwa." So papa ti avoy li fer kom ision andeor Vale Ebron. 
Zozef ti ariv Shekem e li ti pe mars -marse dan  sa rezion la kan enn dimoun ti trouv li e ti dimann li, "Ki to pe 
rode?"  
   16. Zozef ti reponn, "Mo pe rod mo bann frer ki pe okip zot zanimo. Eski ou kone kot zot ete?" Dimoun la 
ti reponn, "Zot finn fini ale. Mo ti tann zot pe dir ki zot ti pe al Dotan ." Zozef ti pran sime Dotan kot li ti 
zwenn so bann frer. Kan zot ti trouv li pe vini depi lwen, bann frer la ti fer enn plan pou touy li. "Get li vini, 
Misie Rev! Anou avoy li manze e lerla nou zet li dan enn pwi sek. Nou va dir ki enn zanimo feros finn t ouy li. 
Lerla nou gete ki ariv so bann rev." Kan Roubenn ti tann zot, li ti sey anpes so lamor. Li ti dir zot, "Pa bizen 
touy li. Les nou zet li dan sa pwi ki dan enn rezion inabite. Pa  neseser bles li." Li ti dir zot sa parski li ti ena 
enn plan pou sap s o lavi e lerla retourn li kot so papa. Ler Zozef zwenn zot, zot ti may li, desir so zoli manto 
delix; zot ti sarye li e ti zet li dan pwi sek. Ler zot ti pe manze, zot ti trouv enn grou p vwayazer Ismaelit ki ti 
pe pas par la lor sime Lezip. Zot bann samo t i sarze ar zepis ek larezinn. Zida ti dir so bann frer, "Bet sa touy 
li e kasiet laverite! Olie sa, anou vann li ar bann Ismaelit. Koumsa nou pa pou bizen fer li dimal. Apre tou li 
nou frer, nou prop disan. Zot tou ti tom dakor. Ler bann komersan Midianit ti pe pase, bann frer la tir Zozef 
depi dan pwi e zot ti vann li pou 20 pies larzan ar bann Ismaelit ki ti amenn li Lezip.  
   29. Ler Roubenn ti retourn kot pwi la, li pa ti trouv so fr er Zozef. Li ti desir so lenz pou exprim so sagren. Li 
ti al get so ban n frer e ti dir zot, "Zozef pa la! Ki pou fer aster?" Lerla zot ti touy enn kabri e zot ti plonz 
manto Zozef dan disan kabri. Zot ti amenn manto la kot Zakob e ti dimann li, "Nou'nn tro uv sa! Eski pou ou 
garson sa?" Zakob ti rekonet manto la e li ti reponn , "Pou li sa. Sirman enn zanimo feros finn touy li. Li finn 
desir -desir mo garson." Dan so douler Zakob ti desir so lenz e ti anvlop so lekor ar gouni. Li ti fer enn long 
peryod dey. So  bann tifi ek garson ti vinn konsol li me li ti refiz konsolasion. Li t i dir zot, "Mo pou al dan 
lemonn dimoun mor avek larm pou mo garson Zozef dan lizie." Letansa bann komersan ti vann Zozef ar 
Potifar, enn ofisie dan lakour Faraon. Potifar ti kapitenn d an larme ki ti okip sekirite pale rwayal.  
ZIDA EK TAMAR  
38 
 Apepre mem lepok, Zida ti kit so bann frer pou al res kot enn dimoun ki ti apel Ira ki ti sorti lavil Adoulam. 
Laba Zida ti zwenn enn zenn fam Kanaan. Fam le so papa ti apel Shoua. Li ti marye ar li e so fam ti gagn enn 
garson. Zida ti apel li Er. Kan li ti reansent, li ti gagn enn deziem garson ki li ti apel Onan. Pli tar li ti gagn enn 
trwaziem garson ki li ti apel Shela. Zida ti dan Akzib kan garson la ti ne. Pou so premie garson Er, Zida ti fer  
demann enn tifi ki ti apel Tamar. Parski Er ti pe move kal ite fane, Bondie ti bien mekontan e finalman li ti 
pran so lavi. Lerla Zida ti dir Onan, tifrer Er, "Al mont lor lili ar to belser, vev Er. Fer to devwar anver fam to 
frer pou ki to frer kapav ena desandan."  Me Onan ti kone ki zame sa bann zanfan la pa po u vinn pou li. 
Alor, sak fwa ki li ti ena relasion ar so belser, li ti desarz andeor pou ki so frer Er zame ti pou ena desandan. 
Bondie pa ti kontan e li ti pran so lavi. Lerla Zida ti dir so belfi  Tamar, "Retourn kot to papa, pa remarye e 
atann ki Shela v inn gran." Li ti dir sa parski li ti kwar ki Shela ti pou zwenn lamor parey kouma so de premie 
garson. Tamar ti retourn lakaz so papa.  
   12. Enpe pli tar, Zida so fam ti mor. Kan peryod dey ti fin i, Zida ek so kamarad Ira Adoulam ti al Timna kot 
ti pe kou p lalenn so mouton. Kikenn ti dir Tamar ki so boper ti pe al Timna pou fer koup lalenn so mouton. 
Deswit li ti tir so lenz dey, met lenz normal, kouver so vizaz ar enn vwal e li ti al asiz dan lant re Enaim, enn 
28 
 lavil ki ti lor larout pou al Timna. Li ti bi en kone ki so tibofrer Shela ti finn vinn enn zom me Zida pa ti apel li 
pou marye ar zennom la. Kan Zida ti trouv li, li ti kwar ki li ti zis enn travayer sex parski so figir ti kouver ar 
enn vwal.  Zida ti al drwat lor li dan bor sime e ti dimann li, "Ki t o pri?" (Li pa ti kone ki li ti pe koz ar so belfi.) 
Tamar ti dir li, "Ki ou pou ofer mwa?" Zida ti reponn, "Enn zenn kabri dan mo troupo." Tamar ti dir li, "Dakor 
si ou donn enn avalwar ziska ki o u fer livre tikabri la." Zida ti dimande, "Ki kapav donn tw a kouma avalwar?" 
Tamar ti reponn, "Donn mwa ou sevalier ek ou sagay." Zida ti donn li seki li ti dimande. Zot ti ena relasion e 
li ti tom ansent. Tamar ti retourn kot li, tir so vwal e li ti remet  so lenz dey.  
   20. Zida ti dimann so kamarad Ira al livre  tikabri la e repran bann lartik ki li ti depoze kom avalwar me Ira 
pa ti zwenn fam la. Li ti dimann bann dimoun dan Enaim, "Kot sa travayer sex ki ti la lor larout?" "Zame pa ti 
ena sa isi," zot t i reponn. Ira ti al get Zida pou dir li, "Pa finn trouv so bout! Bann dimoun laba finn dir mwa 
ki zame pa finn ena travayer sex laba." Zida ti dir, "Be les li gard lartik avalwar. Falepa ki dimoun riy nou. 
Nou finn sey peye me pa finn trouv li." Trwa mwa p li tar kikenn ti dir Zida ki so belfi Tamar ti pe fer trava y 
sex e ki li ti ansent. Zida ti donn lord, "Al sers li e bril li vivan!"  
   25. Ler ti pe trenn -trenn li pou bril li, li ti dir, "Al dir mo boper ki dimoun ki propriyeter sa de lar tik la, 
limem pa pa mo zanfan. Get bien sa sevalier ek sa sagay la e al rod zot propriyeter." Zida ti rekonet so 
sevalier ek sagay e li ti dir, "Li ena rezon! Mo pa finn respekte mo prop parol. Mo ti bizen marye li ar mo 
garson Shela." Apartir sa zour la, Zida pa ti ena re lasion ar Tamar.  
   27. Kan ler akousman ti pe aprose, ti d ekouver ki Tamar ti pou gagn zimo. Kan li ti koumans gagn douler 
akousman, enn lebra ti paret. Famsaz ti atas enn difil rouz otour sa lebra la e li ti dir, "Sannlala premie!" Me 
lebra la ti rerantr e e lot zimo la ti sorti premie. Famsaz la ti dir, "Anbon! Koumsa ki to trik lotla?" Ti apel li 
Perez. Ler lotla ti sorti ar difil rouz otour enn lebra, ti apel li Zera.  
ZOZEF EK FAM POTIFAR  
39 
Rapel ki bann komersan ti vann Zozef ar Potifar, enn ofisie da n lakour Faraon. Potifar ti kapitenn dan larme 
ki ti okip  sekirite pale rwayal. Bondie ti pe protez Zozef ki ti gagn boukou sikse. Li ti pe viv dan lakaz Potifar 
ki ti konpran ki Bondie ti pe protez li parski li ti pe reysi tou seki li ti pe antreprann. Po tifar ti extra kontan li 
e ti fer li vinn so serviter per sonel ki ti responsab lakaz Potifar ek tou so dibien. Apartir samomanla, grasa 
Zozef, Bondie ti beni lakaz Potifar; ti beni osi tou seki ti dan so lakaz ek dan so karo. Potifar ti les tou dan 
lame Zo zef; li pa ti okip nanye apart manze ki li ti pe manze. Z ozef ti ena enn lekor atlet e li ti enn zoli 
garson. Madam Potifar ti atire e enn zour li ti dir li dir Zozef vinn lor lili ar li. Zozef ti refize e li ti dir madam 
la, "Madam, ou misie, mo met ek pa tron, pa ena pou okip nanye dan lakaz akoz mo la pou fer tou seki 
bizen. Li finn donn mwa foul pouvwar e mo ena otan lotorite ki li lor tou kiksoz apart lor ou. Mo pa gagn 
drwa fer nanye imoral. Pese sa!" Malgre madam la ti lastik li toulezour, Zozef ti ti ni ferm e ti refiz mont lor 
lili ar li.  
   11. Enn zour k ann okenn serviter pa ti la, Zozef ti rant dan lakaz pou okip so travay. Madam Potifar ti trap 
so manto for e ti dir li "Vinn ar mwa lor lili!" Zozef ti reysi sove me so manto ti res dan lame madam l a. Kan 
li ti trouv sa, li ti apel so bann servant e li ti  kriye for -for, "Get sa zotmem! Sa Ebre ki mo mari ti amenn dan 
nou lakaz finn ensilte nou. Li finn rant antret dan mo lasam e li finn sey viol mwa. Ler li tann mwa kriye 
osekour, li tire me li kit s o manto ki ti anba kot mo lipie." Madam la ti gard manto la ar li ziska ki Potifar ti 
arive. Li ti rakont so mari mem zistwar, "Sa Ebre ki ou ti amenn dan nou lakaz ti rant antret dan mo lasam e 
li ti ensilte mwa. Ler li ti tann mwa kriye osekour, li ti ti re me li kit so manto ki ti anba kot mo lipie.  
   19. Met  ek Patron Zozef ti extra manga e li ti donn lord pou fer aret Zozef e met li dan lazol kot ti gard 
prizonie lerwa. Me Bondie ti pe mars ar Zozef e li ti beni so proteze. Gardprizon ti bien apresie l i. Li ti fer 
Zozef vinn sef prizonie ki ti responsab pou okip tou seki pase dan prizon. Gardprizon la pa ti ena pou kas 
latet ar seki Zozef ti pe okipe parski tou ti pe mars korek -korek parski Bondie ti pe protez li e ti fer li reysi 
dan tou seki li ti pe fer. 
ZOZEF ENTERPRET REV PRIZONIE  
40 
 Enpe letan ti pase.  Enn zour responsab diven ek sef boulanzri ti ofans Faraon. Li ti bien mekontan. Li ti fer 
met zot toulede dan prizon dan lakaz kapitenn gardprizon, dan mem prizon kot Zozef ti ete. Zot ti pas enn 
long peryod dan prizon e kapitenn la ti dir Zozef okip resp onsab diven ek sef boulanzri. Enn swar dan sa 
29 
 prizon la, responsab diven ek sef boulanzri toulede ti fer enn rev me zot de rev ti ena sinifikasion diferan. 
Kan Zozef ti vinn get zot gramaten, li ti k onpran ki toulede ti boulverse. Li ti dimann zot, "Kifer zot paret 
trakase zordi?" Zot ti reponn, "Nou de finn fer enn rev sakenn me personn pa pe kapav explik nou zot sans." 
Zozef ti dir zot, "Zis Bondie ki kapav donn nou kapasite enterpret rev. Ale, rako nt mwa zot rev!"  
   9. Responsab diven ti koz premie, "Da n mo rev ti ena enn pie rezen ar trwa brans. Lor vites li ti bourzone, 
fleri e grap rezen ti vinn mir. Koup diven Faraon ti dan mo lame. Donk mo trap grap rezen, pres for, fer zi 
rant dan koup la e m o donn li Faraon." Zozef dir li, "Ala mesaz la! Trwa grap  rezen vedir trwa zour. Dan trwa 
zour, Faraon pou larg twa, pardonn twa e redonn twa to plas. To pou rekoumans donn li so diven kouma 
avan kan to ti so responsab diven. Me pa bliye mwa kan tou pe mar s korek -korek pou twa. Rann enn servis 
mansionn mo nom ar  Faraon e ed mwa sort dan prizon. To kone, ti kidnap mwa, ti amenn mwa isi e isi mo 
pa finn fer nanye pou merit santans prizon."  
   16. Kan sef boulanzri ti trouve ki rev responsab diven ti pozitif, li ti dir Zozef, "Mo'si mo finn fer enn rev. 
Mo ti pe sarye trwa pagne dipen lor mo latet. Dan pagne lao net ti ena toutsort kalite gato pou Faraon e 
bann zwazo ti pe bek -bek zot." Zozef  ti dir li, "Ayaya! Trwa pagne vedir trwa zour. Dan trwa zour, Faraon 
pou fer twa sorti dan prizon e li pou fer sot to likou. Apre li pou fer atas to lekor lor enn poto e bann votour 
pou vinn desir -desir to laser."  
   20. Zour so laniverser, trwa zour pli tar, Faraon ti donn enn banke pou tou so bann ofisie. Li ti fer larg 
responsab diven ek sef boulanzri e fer amenn zot divan so bann administrater. Li ti redonn responsab diven 
so plas e li ti ordonn ekzekision sef boulanzri. Tousa ti arive kouma Zozef ti p redir. Me responsab diven pa ti 
fer okenn mansion nom Zozef. Li ti bli ye li net.  
ZOZEF ENTERPRET REV FARAON  
41 
 De-zan pli tar Faraon ti reve ki li ti pe diboute lor bor Larivier Nil kan set vas bien nouri ek anbonn sante 
sorti dan larivier e ti koumans ma nz lerb. Zis apre set lezot vas mengi -mengi, lapo -lezo sorti dan lariv ier. Zot 
koste ar bann vas anbonn sante e koumans devor zot. Faraon so somey kase. Ler li ti reysi redormi, li ti fer 
enn lot rev. Set zepi may plen ek pome ti pouse lor enn tiz. Lerla s et nouvo zepi may ti ouver. Sa deziem 
group la ti meg e setif, vadire divan dezer ti bril zot. Me seki ti meg ek setif ti aval seki ti plen ek pome. Kan 
so somey ti kase Faraon ti realize ki li ti reve. Me kouma rev la ti pe minn so latet, boner gramaten l i ti fer 
tou bann gran koko dan Lezip vinn get li. Li ti rakont zot so  rev me personn pa ti pe kapav donn enn bon 
explikasion.  
   9. Lerla responsab diven dir Faraon, "Mazeste, mo bizen konfes mo erer! Kan ou ti ankoler ar mwa ek sef 
boulanzri e ou ti fer met nou dan prizon dan lakaz kapitenn gardprizon, enn swar nou toulede  ti fer enn rev 
e sak rev ti ena enn sans diferan. Dan prizon ti ena osi enn zenn Ebre ki ti esklav kapitenn gardprizon. Nou ti 
rakont li nou rev e enterpretasion ki li ti done ti tap an plen ladan mem. Kouma li ti dir, ou ti redonn mwa 
mo plas e ou ti fer sot likou lotla." Faraon ti donn lord fer amenn Zozef divan li e sa ti fer toutswit. Zot ti fer 
li bengne, raze ek sanz lenz avan amenn li divan Faraon ki ti dir li, "Mo finn fer enn rev  ki pe fer tou dimoun 
vinn pagla. Mo tann dir ki to for lor enterpreta sion rev." Zozef ti reponn, "Mwa, non, Votmazeste me 
Bondie kapav donn nou enn enterpretasion favorab."  
   17. Alor, Faraon ti koumans rakonte, "Mo ti reve ki mo ti pe dibout dan bor Lar ivier Nil kan set vas bien 
nouri ek anbonn sante ti sorti dan dilo pou  vinn manz lerb. Lerla set vas mengi -mengi, lapo -lezo sorti dan 
larivier. Zame mo ti finn trouv zanimo otan fay. Zot ti koumans devor bann vas anbonn sante. Ler zot ti fini, 
pa ti pou ka pav fer diferans parski zot ti parey kouma zot ti ete avan. Mo somey t i kase. Ler mo ti redormi, 
mo ti fer enn lot rev. Set zepi may plen ek pome ti pouse lor enn tiz. Lerla set nouvo zepi may ti ouver. Sa 
deziem group la ti meg e setif, vadire divan dezer  ti bril zot. Me seki ti meg ek setif ti aval seki ti plen ek 
pome. Mo  finn dimann bann gran koko explik mwa me zot tou zot finn fel."  
   25. Zozef ti dir Faraon, "Toulede rev pe dir mem zafer; Bondie pe prevenir ou. Set vas anbonn sante 
reprezant set an; set zepi may zot 'si zot reprezant set an. Set vas lapo -lezo ek set ze pi may setif zot 
reprezant set an lafaminn. Kouma mo ti dir ou Bondie pe prevenir ou. Pandan set an pei pou tap plen me 
apre pou ena set an mizer nwar e dimoun pou bliye net peryod soulb ontan parski difikilite pou tap pil. 
Dimoun pou telman soufer ki zot m emwar pou efas tou souvenir peryod jalsa. Repetision mem mesaz dan 
de rev separe vedir ki biento Bondie pe ekzekit so plan.  
30 
    33. "Ou bizen swazir enn dirizan konpetan pou diriz pei. Ou  bizen osi nom plizier ofisie pou administre pei. 
Met enn levi 20% lor  prodiksion agrikol pandan 7 an bonannza pou fer enn rezerv pou letan dir. Donn bann 
ofisie pouvwar pou ramas ek stok manze dan grenie tou bann lavil e donn zot responsabilite pou veye. 
Koumsa pou ena enn bon stok manze e dimoun pa pou mordefen."  
ZOZEF VIN N PREMIE MINIS LEZIP  
   37. Faraon ek so bann administrater ti dakor ar sa bann lide la e li ti dir zot, "Mo pa kwar ki enn dimoun pli 
bon ki Zozef ekziste parski lespri Bondie dan so le ker." Li ti dir Zozef, "Li kler ki Bondie pe gid twa. Akoz sa, 
to enba tab! Mo pe met twa ansarz pei e tou dimoun pou obeir to bann lord. To pouvwar pou zis enn tigit pli 
feb ki pou mwa. Donk, mo pe fer twa vinn premie minis Lezip." Faraon ti tir sevalier k i ti dan so ledwa e ti 
met li dan ledwa Zozef. Anplis li ti donn li en n manto len ek enn lasenn lor. Zakob ti gagn drwa servi deziem 
saryo rwayal e ti ena solda ki ti galoup divan -divan pou dir dimoun avanse, pa bar sime premie minis. Li ti 
ena tou pouvwar  premie minis Lezip. Faraon ti dir li, "Mwa Lerwa Lezip, mo dekrete ki  apartir zordi personn 
dan Lezip pa pou gagn drwa ni lev lame, ni lev lipie san to permision." Li ti donn Zozef enn nom Ezipsien: 
Zafenat Panea; li ti osi donn li enn fam, Asenat, ki ti tifi Potifera, enn pret dan lavil Eliopolis. Zozef ti ena 30 
an ler li  ti vinn premie minis Faraon. Li ti vizit bann diferan landrwa dan pei Lezip. Pandan 7 lane bonannza, 
Zozef ti fer ramas enn bon rezerv dan bann grenie tou lavil. Dan sak lavil ti ena en n grenie ranpli ar manze ki 
ti sorti dan bann karo toutotour. Ti ena t elman may ki Zozef ti aret mizire; vadire disab lor laplaz.  
   50. Avan letan dir vini, Asenat ti donn Zozef de garson. Li ti dir, "Bondie finn fer mwa bliye mo soufrans ek 
fami mo papa. " Akoz sa li ti apel premie garson la Manase. Li ti osi dir, "Bondie f inn donn mwa zanfan lor 
later kot mo finn bien soufer." Akoz sa li ti apel so deziem garson Efraim. Set banane bonannza ti fini e set 
banane mizer nwar ti koumanse, parey kouma Zozef ti predir. Dan bann lezot pei dimoun ti pe mordefen 
me dan Lezip ti ena m anze pou tou dimoun. Kan lafen ti koumans fer fraka dan Lezip, dimoun dimann 
Faraon donn zot manze. Li ti dir zot al get Zozef e ekout so bann enstriksion. Lafaminn ti pe file partou. 
Zozef ti donn lord ouver bann grenie pou vann manze ar bann Ezipsien. Di moun sorti partou ti pe vinn Lezip 
pou aste may ar Zozef parski lafaminn ti pe fer ravaz partou.  
BANN FRER ZOZEF VINN LEZIP POU ASTE MAY  
42 
 Kan Zakob ti aprann ki ti ena may dan Lezip, li ti dir so bann garson, "Fer kiksoz! Tann dir ena may dan 
Lezip. Al laba, al aste enpe pou anpes nou mordefen." Dis demi -frer Zozef ti al Lezip pou aste may me Zakob 
pa ti les Zozef so prop frer Benzamen al ar zot parski li ti per tansion enn maler ariv li. Bann garson Zakob ti 
ariv dan Lezip ar lezot dimoun ki ti vinn ast e may parski dan pei Kanaan ti ena lafaminn. Zozef, premie minis 
Lezip ti pe vann may ar dimoun ki ti sorti partou dan lemonn. Ler bann frer Zozef ti arive, zot ti bes latet pou 
salie li . Zozef ti rekonet so bann frer me li ti fer koumadir li pa ti konn zo t. Li ti dimann zot sek -sek, "Kot zot 
sorti?" Zot ti reponn, "Nou sorti pei Kanaan. Nou finn vinn aste manze."  
   8. Zozef ti rekonet so bann frer me bannla pa ti rekonet li. Li ti rapel  bann rev ki li ti fer lor zot e li ti dir zot 
ar enn ton dir, "Zot ba nn espion zot! Zot finn vinn gete kot nou pei ena febles." Zot ti reponn, "Non, non, 
senier! Tret nou kouma ou esklav. Nou finn vinn aste manze. Nou tou nou bann frer. Nou asir ou, nou p a 
finn vinn espione. Nou dimoun onet nou." Zozef fann ar zot, "Non, mo  kone zot finn vinn gete ki bann 
febles ki ena dan nou pei!" Bann frer la ti dir li, "Nou ti adouz frer. Nou tou garson mem papa ki viv dan pei 
Kanaan. Enn finn mor. Nou dernie frer finn  res ar nou papa." Zozef ti dir, "Mo kone ki mo pe dir! Mo kone 
zot ba nn espion e mo pou teste zot. Onom Faraon mo deklare ki zot pa pou kapav kit pei Lezip tanki zot ti 
frer pa vinn isi. Enn parmi zot al sers li vini. Leres pou antray isi ziska ki nou met  laverite okler. Si zot pa reysi 
prouve ki zot pe koz laverite savedir  zot bann espion." Zozef ti fer met zot dan prizon pou trwa zour. Lor 
trwaziem zour, Zozef ti dir zot, "Mo kontan ek respe Bondie e pou sov zot lavi, ala seki mo propoze. Pou 
prouve ki z ot onet, enn parmi zot bizen res dan prizon e tou lezot zot kapav reto urn lakaz ar manze ki zot 
finn aste. Apre zot bizen amenn zot tifrer isi. Sa li pou enn prev ki zot pe koz vre e pa pou ena ekzekision." 
Zot ti aksepte kondision e sakenn ti pe dir so ka marad, "Aster nou pe peye pou seki nou ti fer ar nou frer. 
Kan li ti d an pens e li ti pe sipliy nou pou ed li, nou ti avoy li promne. Aster nou pe konn mem douler."  
   22. Roubenn ti koze, "Mo ti dir zot pa fer sa garson la dimal e zot pa ti ekoute. Aster nou pe peye pou 
ditor ki nou ti fer li. Zozef ti tann tou seki zot ti pe dir e zot pa ti kone parski tousaletan la zot ti pe kominike 
31 
 atraver enn enterpret. Zozef ti kit zot parski li pa ti pe kapav tini so larm. Ler li ti rekapav koze, li ti retourne, 
ti swazir Simeon e ti fer atas li divan toulezot.  
BANN FRER ZOZEF RETOURN  KANAAN  
   25. Zozef ti donn lord so bann zom pou ranpli bagaz so bann frer ar may, remet zot lamone dan zot sak e 
donn sakenn manze pou vwayaz. Diskretman zot ti fer sa. Bann frer la ti  met may ki zot ti aste lor zot bourik 
e zot ti kit sa landrwa la. Kot  zot ti arete pou pas lanwit, enn bann frer la, ler li ti ouver so sak pou tir manze 
pou nouri so bourik, li ti trouv lamone dan sak la. Li ti kriye, "Mo lamone finn retourne! Ala li la dan mo 
sak." Zot ti trakase e leker ti pe pok -pok. Lafreyer ti pe chom bo zot. Zot ti pe dir, "Ki pe ariv nou Bondie?" 
Ler zot ti ariv kot zot, zot ti rakont tou zot papa. Zot ti dir li, "Premie minis Lezip ti koz brit ar nou e ti akiz 
nou ki nou ti pe espi onn so pei. 'Nou ti dir li ki nou pa bann espion, ki nou dimoun onet, ki nou ti adouz frer, 
zanfan mem papa, ki enn finn mor e ki pli zenn la finn res ar nou papa dan pei Kanaan'. Premie minis la ti 
repon, 'Pou kone si zot pe koz laverite, enn parmi zot po u res isi, lezot pou al kot zot ar may ki zot finn aste 
pou donn zot f ami manze. Apre zot bizen revinn isi ar zot tifrer. Sa li pou enn prev ki zot pa pe koz manti, ki 
zot pa bann espion. Lerla mo pou liber zot frer e donn zot permision pou etabli isi e fe r komers."  
   35. Ler zot ti pe devid zot sak, zot ti retrouv larzan a r ki zot ti pey e pou may. Sa ti fer zot tou, Zakob ek so 
bann garson, bien trakase. Zakob ti dir zot, "Eski zot ole mo perdi tou mo bann zanfan? Zozef finn mor, 
Simeon prizonie; aster zo t ole ki mo perdi Benzamen. Kifer zis mwa ki bizen soufer!" Roubenn ti  dir so papa, 
"Si mo pa revini ar Benzamen, ou kapav pran lavi mo de garson. Les sa dan mo lame e mo pou retourn li 
lakaz." Me Zakob ti ensiste, "Mo pa pou les mo garson al ar zot. Deza so frer finn mor. Mo ena zis li tousel 
aster. Maler kapav arive lor si me. Mo vie aster. Si sa arive, lasagren ek douler pou touy mwa."  
BANN FRER ZOZEF RETOURN DAN LEZIP AR BENZAMEN  
43 
 Lafaminn dan Kanaan ti pe anpire. Kan lafami Zakob ti fini konsom manze ki ti aste dan Lezip, Zakob ti dir 
so bann garson, "Retourn laba e as te ankor enpe manze pou nou." Zida ti dir so papa, "Premie minis la ti dir 
nou ar boukou fermte ki nou pa pou kapa v koste kot li si nou tifrer pa ar nou. Si ou dakor ki Benzamen vinn 
ar nou, nou pou al laba pou aste manze. Sinon, nou pa pou ale parski finn  dir nou kare -kare ki san prezans 
nou tifrer, peyna sime zwenn dimoun ki bizen pou aste manze. Zakob ti koze, "Kif er zot donn mwa otan 
traka? Kifer zot finn bizen dir ki ti ena enn zanfan ar mwa?" Zot ti explik li, "Misie la ti pe poz boukou 
kestion lor no umem ek nou fami. 'Eski zot papa ankor vivan? Eski zot ena enn lot frer?' Nou zis ti bizen 
reponn onetman. Nou pa ti kapav devine ki li ti pou dir nou amenn nou frer."  
   8. Zida ti dir so papa, " 'Pa, les mo amenn ti garson la ar mwa. Nou al Lezip deswit.  Koumsa personn pa 
pou mordefen. Mo garanti so sekirite ar mo prop lavi. Si mo pa retourne ar li korek -korek, les tou tor, les 
tou blam tom lor mwa. Si nou pa ti perdi letan, nou ti pou fini ale, retourne de fwa." Lerla Zakob ti dir zot, 
"Si bizen fer seki  bizen fer, mo konsey zot amenn ar zot enn kado pou premie minis. Met dan zot bagaz 
enpe larezinn, dimiel, zepis, pistasio ek zamann, meyer prodwi ki ena dan nou pei. Amenn de fwa plis 
lamone parski zot pou bizen rann sa lamone ki zot ti trouve dan zot sak . Kikfwa kikenn finn fer erer. Ale! 
Pran zot frer e ale lor vites. Nou priye Bondie ki premie minis la sagren nou e rann nou Benzamen ek 
Simeon. Mwa mo met tou dan lame Bondie. Si ena pou perdi, va perdi."  
   15. Lerla bann frer la ti pran kado pou premie minis, pran lamone ki ti bizen e zot ti pran sime Lezip ar 
Benzamen. Dan Lezip zot ti al get Zozef. Ler Zozef ti t rouv Benzamen ar zot, li ti dir so sef serviter, "Amenn 
sa bann dimoun la kot mwa. Nou pou pran repa midi ansam. Fer touy enn zanimo e prepar nou repa. Sef 
serviter la ti ekzekit lord so met ek patron e ti amenn bann frer la dan lakaz Zozef. Ler zot ti pe ariv pre kot 
lakaz la, zot ti koumans gagn per e zot ti panse, "Sirman pe amenn nou la akoz sa larzan ki ti dan nou sak 
kan nou ti la dernie f wa. Sir, zot pou sot lor nou, sezi tou seki nou ena e lerla atas nou dan esklavaz." Ler zot 
ti ariv kot laport, zo t ti dir sef serviter la, "Silvouple Sef, ekout nou! Nou ti deza vinn isi pou aste manze. Lor 
sime retour, ler nou ti ouver nou sak, nou ti re trouv tou larzan ar ki nou ti aste may. Larzan la ar nou parski 
nou'le rann li so propriyeter. Anplis nou ena larz an ki neseser pou aste ankor enpe manze. Pa kone kisannla 
ti met sa lamone la dan nou sak."  
   23. Sef serviter la ti dir zot, "Pa per! Kaspal atet! Sirman zot Bondie ek Bondie zot papa ti met kas la dan 
zot sak. Parski mwa mo kone ki zot ti solde tou kont.  Peyna det!" Lerla li ti al sers Simeon, vini. Sef serviter ti 
fer zot rant dan lakaz. Li ti donn zot dilo pou zot lav lame -lipie e li ti al n ouri zot bourik. Bann frer la ti tir 
32 
 bann kado pou donn Zozef kan li ti pou vini midi parski ti enform zot ki zot ti pou manze ar li. Kan Zozef ti 
arive, zot ti al ver li, bes latet, salie li. Zozef ti dimann zot si zot ti bien e ti dimann nouvel zot papa,  "Ki 
nouvel zot vie papa, eski li bien, eski li ankor vivan?" Zot ti reponn Zozef, "Nou vie papa, ou serviter lway al, 
li touzour la e li anbonn sante." Zot ti azenou divan li e zot ti bes zot latet net anba.  
   29. Kan Zozef ti trouv so tifrer, Benzamen, l i ti dir, "An, se li sa tifrer ki zot ti mansione. Bondie beni twa 
mo garson!" Zozef ti sorti lor vites parski pre zans so tifrer ti boulvers li. Li pa ti pe kapav tini so larm. Li ti al 
dan so lasam pou plore. Apre, li ti lav so figir, ti retourne, ti kont rol so emosion e ti donn lord pou servi 
manze. Zozef ti asiz kot enn latab e so bann frer kot enn lot. Bann Ezipsi en ti kot enn lot latab parski, pou 
zot, li ti enn laont manz lor mem latab ar bann Ebre. Bann frer Zozef ti asiz vizavi Zozef, dan lord laz, depi pli 
gran ziska pli piti.  Ler zot get laranzman ki ti fer, zot ti gagn sok. Ti servi zot manze depi latab Zoz ef e 
Benzamen ti gagn senk fwa plis ki lezot. Zot tou ti manze -bwar ar Zozef ziska zot ti sou.  
ENN KOUP MANKE  
44 
 Zozef ti dir so sef serviter , "Ranpli sa bann dimoun la zot sak ar otan manze ki zot kapav sarye, e lao dan sak 
sak met lamone ki zot finn peye pou may. Dan sak dernie frer la, apart so kas, met osi mo koup an -narzan. 
Sef serviter ti fer seki ti dir li fe r. Boner lelandime gramaten, bann frer Zozef ti pran sime retour ar zot 
bourik. Kan zot ti fer enn tibout distans depi lavil, Zozef ti dir so sef serviter, "Degaze al aret sa bann zom la. 
Dimann zot kifer zot fer malang dan lasiet dan lakel finn donn zot m anze. Dimann zot kifer zot fi nn koken 
koup an -narzan to met ek patron. Samem koup ki li servi pou bwar ek pou predir lavenir. Sa li enn krim 
bien -bien serye!"  
   6. Ler sef serviter ti zwenn zot, li ti repet seki so met ek patron ti dir li dir. Bann frer Z ozef ti reponn, "Kifer 
ou koz  koumsa ar nou, misie? Nou fer serman ki nou pa finn fer seki ou pe dir. Ou bien kone ki nou ti 
retourn larzan ki nou ti trouv dan nou sak. Kifer nou pou al koken larzan ousa lor dan lakaz ou met ek 
patron aster? Fouy nou tou e  si ou trouv seki ou pe rode dan sak kikenn, be lamor se so rekonpans e leres 
bann frer aksepte vinn ou esklav." Li ti aksepte lor enn kondision: seki koupab pou vinn esklav e leres kapav 
retourn kot zot, lib. Zot ti poz zot sak lor later e zot ti ouver li . Sef serviter ti koumans fou y bann sak. Li ti 
koumans ar sak pou seki pli vie pou fini ar sak pou seki pli zenn. Se dan sak Benzamen ki ti gagn koup la. 
Bann frer la ti desir zot lenz pou dir zot douler; lerla zot ti resarz bann bourik e ti retourn dan la vil. 
  
  14. Kan Zida ek so b ann frer ti retourn kot Zozef, li ti ankor la. Zot ti bes latet pou salie li. Zozef ti dir, "Ki 
zot finn rod fer? Zot pa ti kone ki enn dimoun dan mo pozision fasil dekouver laverite parski mo lizie trouv 
pli lwen? Zida ti repo nn, "Ki nou kapav dir senier?  Initil defann! Kouma pou prouv nou inosans kan Bondie 
pe montre ki nou koupab. Aster nou tou nou finn vinn ou esklav, pa zis propriyeter sak kot finn trouv koup 
la." "Non, non!" Zozef ti dir. "Zis koupab ki pou vinn mo esklav.  Leres, retourn kot zot papa san traka."  
ZIDA PLED ANFAVER BENZAMEN  
   18. Zida ti avans ver Zozef e ti koz ar li, "Silvouple Grandimoun, permet mwa dir ou enn zafer san ki mo 
gagn per. Pa ankoler senier. Ou zis enn tigit pli piti ki Faraon. Patron, ou ti dimann nou 'Eski nou ena papa ; 
eski nou ena enn lot frer?' Nou ti reponn ou, 'Nou ena papa e nou ena enn tifrer ki ti ne ler nou papa ti bien 
vie. Ti garson la so frer finn mor e li sel zanfan so mama ki ankor vivan. So papa extra kontan li. Senier ou ti 
dir nou amenn li isi pou ou ka pav gete e nou ti dir ou ki piti la pa kapav kit so papa; si li fer sa, so papa pou 
mor. Lerla ou ti dir nou, 'Mo pa pou admet zot dan mo prezans si zot dernie frer pa akonpagn zot.' Ler nou 
ti retourn lakaz, nou ti rakont tou nou papa. Pli tar li ti dir n ou revinn isi pou aste ankor manze. Nou ti dir li 
ki ou pa pou admet nou dan ou prezans si nou tifrer pa ar nou. Nou pou kapav al sers manze si nou tifrer ar 
nou.' Nou papa lerla ti dir nou, 'Gete! Mo fam Rashel ti donn mwa zis  de garson. Enn ladan finn ki t mwa. 
Kikfwa enn zanimo feros finn desir -desir li. Mo pa finn retrouv li. Aster zot ole pran deziem garson Rasel. Si 
kiksoz ariv li, mo leker pou kase. Mo tro vie pou tini tousa!'  
   30. "O met ek patron!" Zida ti kontinie, "s i mo retourn lakaz san mo tif rer, kouma mo papa trouv sa li pou 
tom sek. So lavi depann lor lavi mo tifrer e absans Benzamen pou touy li. Les mo osi dir ou ki mo finn 
garanti mo papa ki si ariv Benzamen kiksoz, mo pou donn mo lavi. Mo responsab so sekirite  ek so lavi. O 
Grandimoun, ak septe ki mo res isi kouma ou esklav e les mo tifrer ek mo bann lezot frer retourn lakaz. 
33 
 Enposib pou mwa reget figir mo papa si Benzamen pa ar mwa. Senier, mo pa ena kouraz get soufrans enn 
vie papa."  
ZOZEF KAS LAKLE  
45 
 Zozef nepli ti pe kapav kontrol so emosion divan so bann serviter. Li ti dir zot kit lasam kot zot ti ete, ale. 
Apart so bann frer pa ti ena personn ler li ti dir so bann frer ki limem Zozef. Li ti kriye -plore for e bann 
Ezipsien ti tann li. Nouvel la ti rant da n zorey Faraon. Li ti dir so bann frer, "Momem Zozef! Eski mo papa 
ankor vivan?" Bann frer la ti gagn sok. Lerla li ti dir so bann frer koste ar li. Li ti dir zot, "Vinn pli pre! Wi, mo 
zot frer Zozef ki zot ti vande ar komersan e ki finn fini dan Lezip. A ster pa bizen zot santi zot k oupab parski 
zot ti vann mwa. Ti ena lame Bondie ladan. Li ti bizen avoy mwa divan -divan dan Lezip pou ki mo kapav sov 
lavi dimoun. La nou dan deziem lane lafaminn; ena pou fer fas ankor senk an e pandan sa peryod la pa pou 
ena ni plante, ni rekole. Bondie  finn fer enn plan pou ki mo kapav sap lavi dimoun e asire ki zot ek zot 
desandan sirviv. Se pa zot fot me volonte divinn. Li finn fer mwa vinn premie minis e se mwa ki diriz Lezip.  
   9. "Degaze al kot papa! Dir li sa, 'Zozef dir ou ki Bondie finn fer li vinn dirizan Lezip; li dir ou vinn zwenn li 
vit. Ou kapav viv dan rezion Goshenn ki pre kot li reste. Koumsa ou, ou zanfan, ou tizanfan, ou bann troupo 
bef, mouton, kabri, tou seki ou posede kapav viv ansekirite. Si ou dan Gosh enn, li pou kapav okip ou. En a 
ankor senk an difikilte e li pa'le ki ou ek ou fami soufer." Zozef ti kontinie, "Mo bann frer, e twa Benzamen, 
zot konpran ki mwa Zozef, mo finn vinn enn dirizan pwisan dan Lezip. Donn mo papa tou detay e dir li fer vit 
pou v inn isi ar zot." Lerla li ti may Benzamen e li ti koumans plore; Benzamen ti may li for e li 'si ti pe plore. 
Lerla ar sanglo dan lavwa, Zozef ti may so bann frer enn par enn e li ti anbras zot. Apre sa so bann frer ti 
koumans jaloge ar li.  
   16. Kan nouv el la ti rant dan zorey Farao n, li ek so bann minis ek administrater ti extra kontan. Faraon ti 
dir Zozef, "Dir to bann frer, sarz tou bann zanimo ar otan manze ki posib, pou amenn dan pei Kanaan. Dir 
zot al sers zot papa ek fami e revinn isi. Mo pou donn zot meyer later ki ena dan Le zip pou zot viv bien. Dir 
zot pran bann saryo dan Lezip pou zot sarye fam ek zanfan ler zot revini. Pa bliye amenn zot papa 'si. Dir zot 
pa trakase kit zot dibien deryer. Kan zot retourne, zot pou gagn plis. Bann zanfan Zakob t i swiv enstriksion. 
Zozef ti donn zot bann saryo kouma Faraon ti deside e ti ena bien manze pou vwayaz ale -retour. Sakenn ti 
gagn enn resanz lenz me Benzamen ti gagn 300 pies larzan ek senk resanz lenz. Pou so papa li ti avoy 10 
bourik sarze ar meyer prodw i Ezipsien ek 10 bourik sarze  ar may, dipen ek lezot nouritir pou vwayaz la. Li ti 
dir so bann frer orevwar e li ti azoute, "E vouzot, pa lager ant zot lor sime!"  
   25. Zot ti kit Lezip pou retourn kot zot dan pei Kanaan. Kan zot ti ariv lakaz, zot ti dir  zot papa, "Zozef 
vivan, 'Pa!  Limem dirizan Lezip." Zakob pa ti'le kwar so zorey. Me ler zot ti donn li enn trale detay, kan li ti 
trouv saryo ki ti pou sarye zot pou al Lezip, dousma -dousma li ti koumans sorti dan sok. Li ti dir for, "Mo 
garson Zozef viva n! Degaze amenn mwa laba pou mo get so figir avan mo mor."  
ZAKOB EK SO FAMI AL LEZIP  
46 
 Zakob ti ramas so bann zafer e ti al Birsheba kot li ti ofer sakrifis pou Bondie so papa Izaak. Dan enn vizion 
aswar, Bondie ti koz ar li. Li ti kriye, " Zakob! Zakob! ". Zakob ti reponn, "Wi, mo l a Senier!" Bondie ti 
kontinie, "Momem Bondie, Bondie to papa. Pa bizen per pou al Lezip; mo pou fer to bann desandan vinn 
enn gran nasion laba. Mo pou vinn ar twa Lezip e mo pou reamenn to bann desandan isi. Zozef pou ar twa 
ler lamor vini." Zakob ti kit B irsheba. So bann garson ti met li, bann fam ek bann zanfan bien zenn dan bann 
saryo ki Faraon ti donn zot. Ar tou bann troupo zanimo ti zot ti gagne par zot travay, zot ti kit Kanaan pou al 
Lezip. Zakob ti fer vwayaz la ar tou so fami (tifi, garson, tizanf an garson ek tifi).  
   8. Ala enn lalis bann mamb fami Zakob ki ti al ar li Lezip. Ti ena so pli gran garson Roubenn ek so bann 
garson: Hanok, Palou, Ezron ek Karmi. Ti ena Simeon ek so bann garson: Zemiel, Zamen, Oad, Zaken, Z oar 
ek Shol, garson enn fam K anaan. Ti ena Levi ek so bann garson: Gershonn, Koat ek Merari. Ti ena Zida ek so 
bann garson: Shela, Perez ek Zera (Zida so de lezot garson, Er ek Onan ti finn mor dan Kanaan.) Perez ti ena 
de garson, Ezron ek Amal. Ti ena Isa kar ek so bann garson: Tola, Shoua, Jashoub ek Shimron. Ti ena 
Zeboulon ek so bann garson: Sered, Elon ek Jalil. Sa bannla zot ti garson ki Lea ti donn Zakob dan 
Mesopotami. Ti ena osi enn tifi ki ti apel Dina. Ti ena 33 desandan ki ti desann depi Lea.  
34 
    16. Ti ena Gad ek so bann gar son: Zefon, Agi, Shouni, Ezbon, Eri, Arod ek Areli. Ti ena Aser ek so bann 
garson: Imna, Ishva, Ishvi, Beria. Aser ti ena enn tifi ki ti apel Sera. Beria ti ena de garson: Eber ek Malsiel. Sa 
16 desandan la ti desann depi Zilpa , samem sa fam esklav ki Laba n ti donn so tifi Lea. Rashel ti donn Zakob 
de garson: Zozef ek Benzamen. Dan Lezip Zozef ti ena de garson: Manase ek Efraim. Zot mama ti Asenat, tifi 
Potifera, enn pret dan Eliopolis. Bann garson Benzamen ti apel: Bela, Besher , Ashbel, Zera, Naman, Ei, Ro sh, 
Moupim, Oupim ek Ard. Sa 14 desandan la ti desann depi Rashel. Ti ena osi Dann ek so garson Oushim. Ti 
ena Naftali ek so bann garson: Jazil, Gani, Jezer ek Shilem. Sa 7 la ti desandan Zakob ki Bila ti donn li. Bila ti 
sa fa m esklav ki Laban ti donn so tifi Rashel.  
   26. Antou ti ena 66 desandan direk san kont fam so garson e de zanfan Zozef ki ti ne dan Lezip. Si azout 
tousa ti ena 70 fami Zakob ki ti al Lezip.  
ZAKOB EK SO FAMI DAN LEZIP  
   28. Zakob ti avoy Zida divan -divan pou dimann Zozef vinn zwenn  zot dan Goshenn. Kan zot ti arive, Zozef 
ti mont dan so saryo pou al zwenn so papa dan Goshenn. Ler zot ti zwenn, Zozef ti may so papa e so larm ti 
koule pandan enn bon bout letan. Zakob ti dir Zozef, "Aster mo kapav mor! To v ivan e mo finn trouv to 
figir." Lerla Zozef ti dir so bann frer ek lezot fami Zakob, "Mo bizen al dir Faraon ki mo bann frer ek fami mo 
papa okonple finn kit Kanaan pou vinn viv isi. Mo pou enform li ki zot bann gardien zanimo e ki zot finn vinn 
isi ar tou  zot troupo e tou zot dibien.  Kan Faraon apel zot e dimann zot ki zot metie, dir li ki zot konn okip 
zanimo e ki zot finn fer sa zenerasion apre zenerasion. Lerla li pou les zot viv dan Goshenn." Zozef ti dir zot 
sa parski bann Ezipsien ti bat karte ar ban n ki okip zanimo kouma mouton  ek kabri.  
47 
 Zozef ti dimann senk frer swiv li e zot ti al get Faraon. Li ti dir Faraon, "Mo papa ek mo bann frer finn kit 
Kanaan pou vinn viv isi. Zot finn amenn tou zot troupo zanimo ek tou seki zot posede. Zot pe kanpe dan  
rezion Goshenn." Lerla li ti  prezant so senk frer ki ti vinn ar li. Faraon ti dimann zot, "Ki zot metie ete?" Zot ti 
reponn, "Mazeste, nou bann berze parey kouma nou bann anset ti ete. Nou finn vinn viv isi parski dan nou 
pei Kanaan, lafaminn sitan sever ki mempa ena patiraz pou nou bann zanimo. P ermet nou, Mazeste, pou viv 
dan rezion Goshenn." Faraon ti dir Zozef, "Aster ki to fami finn vinn isi, Lezip finn vinn zot pei. Les zot etabli 
dan Goshenn kot later bien fertil. Si dan to fami ena enn dimoun kapab , donn li responsabilite pou okip mo 
bann zanimo."  
   7. Lerla Zozef ti amenn so papa divan Faraon e ti prezant li. Zakob ti beni Faraon ki ti dimann li, "Ki laz ou 
ena Grandimoun?" Zakob ti reponn, "Depi 130 banane mo pe tras mo sime lor later. Sa bann la ne la finn 
bien kourt ek difi sil kan konpare ar seki mo bann anset ti kone." Zakob ti dir Faraon salam. Zozef ti ed so 
fami etabli dan Lezip kot later ti bon, pre kot lavil Ramses, kouma Faraon ti deside. Zozef ti donn so fami 
kantite manze ki ti neseser p ou tou dimoun.  
LAFAMINN  
   13. Lafaminn ti telman sever ki manze ti manke partou e popilasion dan Lezip ek Kanaan ti pe move kalite 
soufer. Ler zot ti aste may, Zozef ti pran reset lavant e li ti al donn sa Faraon. Kan tou lamone dan Lezip ek 
Kanaan ti fini depanse, bann Ezipsien  ti vinn get Zozef pou rod manze, "Donn nou manze! Pa les nou 
mordefen! Nou fen me nou peyna mwayen pou peye." Zozef ti reponn, "Amenn zot zanimo si zot pa ena 
kas pou peye." Zot ti amenn zot zanimo - seval, mouton, kabri, bef ek bourik - e anretour Zozef ti do nn zot 
manze. Pandan enn an zot ti pey zot manze ar zot zanimo. Lane swivan, zot ti vinn get Zozef pou dir li ki zot 
nepli ena zanimo pou pey zot manze. "Lamone finn fini, zanimo finn fini. Aster res zis nou lekor ek nou 
teren," zot ti dir Zozef. "Sen ier, fer kiksoz pou nou! Aste nou lekor ek nou teren e anretour donn nou 
manze. Nou aksepte vinn esklav Faraon e nou aksepte ki li pran nou later. Donn nou may pou nou manze ek 
semans pou nou seme!"  
   20. Zozef ti aste tou teren dan Lezip pou Faraon. Bann  Ezipsien ti oblize vann zot teren pou gagn manze e 
zot tou ti vinn esklav Faraon. Zis bann pret ki ti res propriyeter zot teren. Zot pa ti ena pou vann zot teren 
parski Faraon ti donn zot enn rasion manze. Zozef ti dir popilasion, "Konpran bien! Mo finn a ste z ot ek zot 
teren pou Faraon. Mo pe donn zot semans pou zot karo. Kan zot fer rekolt, zot bizen donn Faraon enn lor 
senk." Sa lalwa la li ankor anviger. Zis teren bann pret ki pa ti vinn propriyete Faraon.  
35 
 ZAKOB SO DERNIE SOUE  
   27. Bann Izraelit ti vi v dan  Lezip, dan rezion Goshenn. Zot ti vinn ris e ti gagn boukou zanfan. Zakob ti viv 
dan Lezip pandan 17 banane ziska li ti gagn 147 banane. Kan li ti santi ki lamor pe aprose, li ti fer apel Zozef 
e li ti dir li, "Plas to lame ant mo lakwis e fer enn se rman ki to pa pou anter mwa dan Lezip. Mo'le ki to anter 
mwa dan later mo anset. Amenn mwa laba e anter mwa kot mo anset ti antere." Zozef ti reponn, "Mo pou 
fer seki ou dir!" Zakob ti ensiste, "Fer serman!" Zozef ti fer serman e Zakob ti satisfe.  
ZAKOB BE NI EF RAIM EK MANASE  
48 
Enpe pli tar Zozef ti aprann ki so papa ti malad. Li ti pran so de garson, Manase ek Efraim pou al get Zakob. 
Kan Zakob ti aprann ki so garson ti vinn get li, li ti fer enn zefor pou asize lor so lili. Zakob ti dir so garson 
Zozef, " Bondi e Toupwisan ti paret divan mwa dan Liz, dan pei Kanaan e li ti beni mwa. Li ti dir mwa, 'Mo 
pou donn twa boukou zanfan pou ki to bann desandan vinn boukou nasion. Mo pe donn to bann desandan 
sa later la kouma zot pei pou touzour.' " Zakob ti kontinie,  "Zoz ef, to de garson ki finn ne dan Lezip avan mo 
vinn isi, zot parey kouma mo garson; pou mwa Efraim ek Manase zot parey kouma Roubenn ousa Simeon. 
Si to gagn ankor garson, zot pa pou kouma mo zanfan. Zot leritaz pou desann depi Efraim ek Manase. Mo 
pe fer sa  ansouvenir to mama Rasel ki ti mor dan Kanaan pre kot Efrat kan mo ti pe retourne depi 
Mesopotami. Sa ti fer mwa bien sagren. Mo ti anter li laba dan bor sime ki al Efrat." (Efrat aster apel 
Betleem.)  
   8. Kan Zakob ti trouv de garson Zozef, li ti d imand e, "Kisannla sa de garson la?" Zozef ti reponn, "Mo de 
garson sa 'Pa! Bondie finn donn mwa sa trezor la isi dan Lezip." Zakob ti dir, "Amenn zot la pre kot mwa! Les 
mo beni zot!" Lizie Zakob ti bien febli akoz so laz. Zozef ti amenn so de garson pre a r li. Li ti may zot, anbras 
zot. Zakob ti dir Zozef, "Mo pa ti kwar mo ti pou trouv twa vivan. Aster Bondie pe permet mwa get figir to 
zanfan." Lerla Zozef ti pran bann zanfan la, bes so latet pou salie li. Apre Zozef ti met Efraim kote gos lili 
Zakob ek M anase  kote drwat. Zakob ti krwaz so lebra. Li ti poz so lame drwat lor latet Efraim malgre li ti pli 
zenn ek so lame gos lor latet Manase ki ti adrwat malgre li ti pli gran. Apre li ti beni Zozef.  
"Senier Bondie, Bondie Abraham ek Izaak, beni mo zanfan!  
Senier Bondie ki finn toultan gid mwa, beni zot!  
Anz gardien ki finn toultan protez mwa, beni zot!  
Bondie, fer ki mo nom e nom mo anset ek mo papa, Abraham ek Izaak, vinn eternel atraver mo zanfan!  
Bondie, donn zot boukou zanfan ek desandan!"  
   17. Zozef ti boul verse kan li ti trouv so papa poz so lame drwat lot latet Efraim. Li ti trap Zakob so lame 
drwat pou poz li lor latet Manase. Li ti dir, "Papa, Manase ki gran garson! Poz ou lame drwat lor so latet." 
Zakob ti refize, "Mo kone ki mo pe f er, mo garson. Manas e pou vinn enn gran dimoun me so ti frer ena enn 
pli gran desten. Li pou extra gran e so bann desandan pou form bann gran nasion." Li ti beni zot ar sa bann 
mo la, "Bann Izraelit pou servi zot nom pou donn benediksion. Zot pou dir, 'Bon die, fer zot vinn ko uma 
Efraim ek Manase.' " Ala kimanier Zakob ti met nom Efraim divan nom Manase.  
   21. Lerla Zakob ti dir Zozef, "Mo garson, mo pre pou ale! Bondie pou protez twa e pou ed twa pou retourn 
dan pei to anset. Mo pe donn twa e pa to bann fr er, rezion Shekem ki  bien fertil. Samem teritwar mo ti 
pran ar bann Amorit ar lafors mo zarm."  
DERNIE PAROL ZAKOB  
49 
 Zakob ti fer apel tou so bann garson e li ti dir zot, "Dibout otour mo lili e mo pou dir zot ki pou arive pli 
divan:  
"Vinn ansam e ekoute,  zanfan Zakob!  
Ekout  Papa Izrael!  
 
Roubenn mo premie zanfan,  
tomem mo lafors,  
premie zanfan mo matirite fizik,  
pli gayar ek pli for parmi mo bann garson.  
To enn rapid ki desann ar laraz  
36 
 me zame to pou vinn bien enportan  
parski to finn mont lor mo konkibinn  
e to finn dezonor l ili to papa.  
 
Simeon ek Levi zot de frer.  
Zot servi zot zarm pou fer ditor.  
Mo pa pou ekout zot kabal;  
mo pa pou prezan dan zot renion  
parski zot fer krim domine par koler;  
parski zot tortir zanimo pou zot prop plezir.  
Mo modi zot koler destrikter,  
ek zot ensten kriel.  
Zot pou fane partou lor later Izrael  
e zot pou melanze ar dimoun ordiner.  
 
Zida, to bann frer pou admir twa  
parski to fer to ennmi kaptile.  
To bann frer pou respe twa.  
To kouma enn lion.  
Kan li finn touy so viktim , 
li retourn kot li  
pou enn r epo bien merite.  
Personn pa deranz li.  
Zida tini senbol pouvwar  
e so bann desandan pou toultan dirize.  
Bann diferan nasion pou aste lape ar li;  
zot pou bes latet divan li.  
Li atas so bourik ar pie rezen,  
meyer pie rezen dan kar o. 
Li lav so lenz ar diven ko uler disan.  
So lizie pli fonse ki diven;  
so ledan pli blan ki dile.  
 
Zeboulon pou viv dan borlamer.  
So laplaz pou enn zonn sekirite bann bato.  
So teritwar pou al ziska Sidon.  
 
Isakar pa pli bon ki enn bourik  
ki dres so lekor ant de sak ki li sarye pou dorm i. 
Li kontan so repo  
e trouv so lekzistans extrasiper.  
Li les pwa marsandiz kabos so ledo  
e li kas kot kouma enn esklav.  
 
Dann ena karakter enn Sef  
e so pep pou kouma lezot tribi Izrael.  
Dann li kouma enn serpan dan bor  sime;  
li mord lapat seval  
e fer kava lie fer koustik par deryer.  
 
Mo pe atann ki to liber mwa, Senier!  
 
Enn geng voler pou atak Gad.  
37 
 Li pa pou kil parad!  
Li pou manz ar zot.  
 
Aser so later pou donn bon nouritir  
ki bon pou lerwa manze.  
 
Naftali li kouma enn gran pie  
e so bann brans pou tale pa rtou.  
 
Zozef li kouma enn pie rwayal ki pouse kot lasours;  
so bann brans sarze tale lor flan montagn.  
So ennmi atak li ar violans  
e tir deryer li ar zot zarm  
me zot zarm koumans kabose  
e zot misk koumans desire  
parski Toupwisan Bondie Zakob,  
Protekter ek g ardien Izrael,  
toultan ar li.  
Bondie Toupwisan beni twa  
ar lapli ki tom depi lesiel  
ek dilo ki sourse anba later;  
beni twa ar boukou zanimo ek zanfan;  
ar manze ek fler tou kouler;  
ar lafors montagn;  
ar bann mer vey ki sorti dan kolinn eternel.  
Bondie beni l atet Zozef  
e poz lor so fron spesial  
tou ou bann benediksion!  
 
Benzamen li kouma enn loulou toultan afame;  
Gramaten -tanto li touye pou plen vant.  
 
   28. Samem 12 tribi Izrael e sa ti parol Zakob ler li ti dir zot ki li pe kit zot pou toultan.  
LAMOR EK LAN TERMAN ZAKOB  
   29. Zakob ti donn bann dernie enstriksion, "Ekout mwa zanfan! Aster mo pe al rezwenn mo bann 
grandimoun e mo'le ki zot anter mwa ar zot dan sa lakav ki dan karo Efron Itit dan Makpela, dan les Mamre, 
dan pei Kanaan. Abraham ti aste sa teren  la ar Efron pou fer enn simitier familial. Abraham ek so fam Sara ti 
antere laba; Izaak ek so fam Rebeka ti antere laba; laba mem mo ti anter Lea. Abraham ti aste karo la ek so 
lakav ar bann Itit. Anter mwa laba." Apre so bann dernie enstriksion, li ti ra nt dan somey eternel.  
50 
 Zozef ti tom lor lekor so papa; li ti plore e ti anbras so papa anmemtan. Lerla li ti donn lord pou prepar 
lekor. Ti bizen anbom li. Sa ti pran 40 zour. Bann Ezipsien ti fer enn dey 70 zour. Kan peryod dey ti fini, Zozef 
ti dir ba nn ofisie tra nsmet enn mesaz Faraon: "Avan li mor, mo papa ti dimann mwa pou anter li dan kavo ki 
li ti prepare dan Kanaan. Silvouple Mazeste, permet mwa al anter mo papa. Apre mo pou retourne." Faraon 
ti reponn, "Fer seki to bizen fer." Zozef ti al okip l anterman so p apa. Bann ofisie Faraon, bann Sinior dan 
lakour rwayal, tou bann dimoun enportan dan Lezip ti akonpagn Zozef. So fami okonple ti akonpagn li. Zis 
bann zanfan ek bann zanimo ti res dan Goshenn. Apart sa ti ena dimoun dan saryo ek dimoun lor sev al ki ti 
akon pagn lekor Zakob. Ti ena enn lafoul.  
   10. Kan zot ti ariv landrwa kot ti prepar dible dan Atad dan les Zourden, ti ena enn long peryod 
lamantasion e Zozef ti fer bann servis dey pandan 7 zour. Kan dimoun Kanaan ti trouv sa seremoni 
lamantasi on, zot ti di r, "Etae! Saki apel seremoni dey ek lamantasion! Bann Ezipsien extra!" Akoz sa zot ti 
apel landrwa la Abel Mizraim. Bann garson Zakob ti fer seki li ti dimann zot fer. Zot ti amenn lekor zot papa 
38 
 dan teren ek lakav dan les Mamre, samem teren k i Abraham ti aste pou fer enn simitier familial. Apre 
lanterman Zozef, so bann frer e tou dimoun ki ti swiv li, ti retourn Lezip.  
ZOZEF DONN GARANTI SO BANN FRER  
   15. Apre lamor zot papa Zakob, bann frer Zozef ti pe koz ant zot, "Ki kone! Kikfwa Zozef an kor air nou pou 
tou ditor nou ti fer li e li pou rod regle kont." Zot ti avoy Zozef enn mesaz: "Avan li mor, nou papa ti dimann 
nou dimann twa pardonn nou pou dit or nou ti fer twa. Pardonn nou, serviter Bondie nou papa." Zozef ti 
emosione ler li ti gagn sa  mesaz la. Apre, so bann frer ti vinn anpersonn, pou prezant zot regre. Zot ti bes 
zot latet pou salie li. Zot ti dir, "Fer koumadir nou to esklav!" Zozef ti dir zot, "Pa per! Mo pa gagn drwa zwe 
Bondie! Zot ti fer plan pou detrir me Bondie ti servi li pou  dibien limanite e boukou dimoun, grasa sa, finn 
sape. Pa fatig zot nam. Mo pou okip zot ek zot zanfan." Li ti resof zot leker ar so parol fraternel.  
LAMOR ZOZEF  
   22. Zozef ti kontinie viv dan Lezip ar so gran fami e kan li ti mor li ti ena 110 banane. L i ti reysi trouv 
Efraim , so zanfan ek tizanfan. Li ti zwenn zanfan Mashir, garson Manase, e li ti akey zot dan so fami. Li ti dir 
so bann frer, "Mo ler pre pou vi ni. Pa trakase! Bondie pou gid zot pa pou zot sorti isi e al dan pei ki Bondie ti 
promet Abrah am, Izaak ek Zakob." Lerla li ti dimann so fami fer enn promes, "Ler zot retourn kot nou, 
amenn mo lekor ar zot." Ler li ti mor (li ti ena 110 banane), zot ti anb om so lekor e zot ti met li dan enn 
serkey.  
 
RETOURN KONTENI/BACK TO CONTENTS  
LABIB: EKZOD  
Tex sours: GOOD NEWS BIBLE - Second Edition © 1994  
 
MOVE TRETMAN BANN IZRAELIT DAN LEZIP  
1 
 Bann garson Zakob ki ti al Lezip ar li, sakenn ar so fami, ti ape l Roubenn, Simeon, Levi, Zida, Isakar, 
Zeboulon, Benzamen, Dann, Naftali, Gad ek Aser. Zanfan ek tizanfan Zakob ti fer 70 antou. So garson Zozef 
ti deza dan Lezip. Amizir letan pase Zozef, so bann frer ek zot fami ti desede me zot desandan, bann Izraelit, 
ti gagn boukou zanfan, sitan ki zot ti partou dan Lezip. Apre enn nouvo Faraon ki pa ti okoura n zistwar Zozef 
ti mont lor tronn. Li ti dir so pep, "Sa bann Izraelit la zot pe telman peple e zot sitan for ki zot finn vinn enn 
menas kont nou. Si ena lager, z ot kapav fer lalians ar ennmi pou kas nou konte e zot mem kapav kit pei 
sove. Bizen tir enn pl an pou anpes zot fer piti." Alor bann Ezipsien ti met bann kolom -esklavaz pou demoli 
zot ar travoforse. Se koumsa ki bann Izraelit ti konstrir bann lavil kouma Pi tom ek Ramses pou aprovizionn 
Faraon ar so bann bezwen. Me plis bann Ezipsien ti pe fer domine r ar bann Izraelit, plis sabannla ti pe gagn 
zanfan e plis zot ti pe fane partou dan pei. Bann Ezipsien ti telman per bann Izraelit ki zot ti rann bannla zot 
lavi amer e ti tret zot kouma esklav dan enn manier extra kriel. Zot ti pe fer bann Izraelit trava y dir dan karo 
ek dan konstriksion e pa ti ena enn sou pitie pou zot.  
   15. Faraon ti koz ar de famsaz ki ti pe ed bann fam Ebre akouse. Zot ti apel Shipra ek Pi a. Li ti dir zot, "Kan 
zot ed fam Ebre akouse, si baba la tigarson, touy li; si li tifi, les l i viv." Me bann famsaz la ti respe Bondie e 
zot pa ti swiv lord Faraon. Zot ti les bann tibaba garson 'si viv.  Faraon ti fer apel de famsaz la e li ti dimann 
zot, "Kifer zot pe fane? Kifer zot pe les bann tigarson viv?" Bann famsaz la ti reponn Faraon, "M azeste, bann 
fam Ebre zot bien diferan. Zot pa kouma nou. Zot ti pe fini akouse par zotmem avan ki nou ariv kot zot." 
Akoz sa de famsaz la ti respe Bondie, li ti beni zot e zot ti gan boukou zanfan. Bann Izraelit ti pe kontinie 
gagn boukou zanfan e zot laf ors ti pe kontinie grandi. Finalman Faraon ti tir enn dekre pou pep Ezipsien: 
"Zet tou tigarson Ebre dan Larivier Nil e les bann tifi viv."  
NESANS MOIZ  
2 
 Mem lep ok, enn zom dan tribi Levi ti marye ar enn mamzel sorti dan mem tribi e li ti donn nesans enn ti 
garson. Kan mama la ti realize ki kalite frengan so garson ti frengan li ti kasiet li pandan trwa mwa. Kan li ti 
realize ki li pa ti pou kapav kontinie kasiet li, li ti pran enn pagne fer ar roten e li ti galfat so fon ar koltar pou 
39 
 li flote. Li ti met so baba ladan e li ti met pagne la dan touf voun ki ti pouse dan bor dilo. Baba la so gran ser 
ti dibout enpe lwen pou kone ki ti pou ariv so tifrer. Tifi Faraon ti vinn dan bor larivier pou bengne pandan 
ki so bann serviter ti pe mars dan bor dilo. Prense s la ti remark pagne dan bor dilo dan touf voun e li ti 
dimann so esklav -fam al sers pagne la. Ler prenses la ti ouver pagne la li ti trouv enn tibaba garson ki t i pe 
plore. Prenses la ti gagn sagren. "Sa enn ti baba Ebre sa!" li ti dir. Lerla ser tibaba g arson la ti dimann 
prenses la, "Ou pa'le mo al sers enn fam Ebre pou fer nenenn ar li?" Prenses reponn, "Enn bon lide sa!" Tifi 
la ti ale ek ti revini ar prop mam a tibaba la. Prenses la ti dir madam la, "Okip sa tibaba la e mo pou pey 
twa." Madam la ti pra n baba la pou okip li. Pli tar ler baba la ti vinn ase gran li ti amenn li kot tifi Faraon ki ti 
adopte li kouma so prop garson. Prenses la ti panse, "Mo ti finn tir li dan dilo. Donk mo pou apel li Moiz."  
MOIZ SOVE AL MIDIAN  
  11. Kan Moiz ti vinn gran, l i ti al vizit so prop dimoun, bann Ebre, e li ti soke par manier ki ti pe tret zot e ti 
pe fer zot fer travoforse. Li ti mem trouv enn Ezipsien touy enn Ebre, so prop dimoun. Moiz ti yam otour li e 
ler li ti sir personn pa ti pe gete, li ti touy Ezipsien l a e li ti anter so kadav dan disab. Lelandime ler li ti 
retourn laba, li ti trouv de Ebre pe lager ant zot. Li ti dir seki ti antor, "Kifer to pe fer dominer ar d imoun to 
prop nasion (jati), enn Ebre kouma twa?" Dimoun la ti reponn li, "To nou lerwa twa? T o nou ziz twa? Parye 
to pou rod touy mwa parey kouma to ti touy sa Ezipsien la!" Lerla Moiz ti gagn per e li ti panse dan so latet, 
"Douk sa! Ena dimoun ki kone k i mo ti fer." Ler Faraon ti aprann seki Moiz ti fer, li ti sey fer ekzekit li me 
Moiz ti tir e  li ti al viv dan pei Midian. Enn zour, ler li ti pe asiz kot enn pwi, set tifi Jetro (limem ti pret dan 
Midian) ti vinn ranpli basen pou ki mouton ek kabri zot p apa kapav bwar. Me detrwa gardien zanimo ti 
anpes zot fer zot louvraz. Moiz ti al ed bann tifi  la e li ti plen basen pou zot zanimo. Kan zot ti retourn lakaz, 
zot papa ti dimann zot kouma zot ti finn fini travay boner koumsa. Zot ti reponn, "Enn Ezipsien t i ed nou fer 
fas bann gardien zanimo ki ti pe pous nou; li ti mem ranpli basen pou ki nou zani mo kapav bwar."  
   20. "Kot li ete?" li ti dimann so bann tifi. "Kifer zot finn les li tousel laba. Al envit li vinn partaz enn repa ar 
nou." Moiz ti aksepte pou viv ar zot e Jetro ti fer li marye ar so tifi, Zipora, ki ti donn Moiz enn garson. Moiz 
ti ref lesi, "Mo enn etranze isi. Akoz sa mo pou apel mo garson Gersom." Plizier lane pli tar Faraon ti mor me 
bann Izraelit ti pe kontinie soufer dominer ek esklavaz. Z ot ti pe dimann sekour. Zot lapriyer ti mont dan 
lesiel e Bondie ti tann zot. Li ti rapel lali ans ant li ek Abraham, Izaak ek Zakob. Li ti trouv mizer ki bann 
Izraelit ti pe pase e sa ti fer li sagren.  
BONDIE APEL MOIZ  
3 
 Enn zour ler Moiz ti pe okip mouton ek kabri so boper, Jetro, ki ti pret dan Midian, li ti fer so troupo travers 
dezer ziska ki zot ti ariv kot Sinai, montagn sakre. Laba, anz LESENIER ti paret divan li kouma enn laflam ki ti 
sorti omilie enn bwison. Moiz  ti realize ki bwison la ti anflame me li pa ti pe brile. "Bien drol sa!" li ti panse. 
"Kifer bwison la pa pe brile? Les mo al ge te." Ler LESENIER ti trouve ki Moiz ti pe koste ar bwison la li ti kriye 
so nom depi omilie bwison. Li ti kriye, "Moiz! Moiz!" Moiz ti reponn, "Ala mo la!" Bondie ti dir, "Pa koste 
plis! Tir to sandalet parski to pe dibout lor later sakre. Momem Bondie to bann anset; Bondie Abraham, 
Izaak ek Zakob. Lerla Moiz ti kouver so figir parski li ti per pou get Bondie.  
   7. Lerla LESENIER  ti dir, "Mo finn trouve kouma mo pep pe gagn maltrete dan Lezip; mo finn tann zot kriye 
osekour pou sap dan grif bann kolom -esklavaz. Mo kone ki mizer zot pe pase. Akoz sa mo finn desann lor 
later pou ed zot sorti dan latrap Ezipsien e gid zot ver enn gra n pei kot later fertil, kot ena boukou plas e kot 
bann Kanaan, Itit, Amorit, Perizit, Ivit ek Zebizit viv. Mo bien konn soufrans mo pep; mo kone kouma bann 
Ezipsien pe kraz -kraz zot. Aster to mision se al kot Faraon e gid mo pep andeor Lezip. Moiz ti dir B ondie, 
"Mo enn nanyeditou. Kouma mo pou al get Faraon e apre gid bann Izraelit andeor Lezip?" Bondie ti reponn, 
"Mo pou ar twa Mo iz! Kan to finn amenn bann Izraelit andeor Lezip, to pou vinn ador mwa lor sa montagn 
la. Samem prev ki mo finn donn twa to mis ion. Moiz ti touzour dan dout. Li ti dir, "Be ler mo dir bann 
Izraelit, 'Bondie zot bann anset finn avoy mwa' zot pou dimann mwa 'Kouma li apele?' Ki mo pou reponn?"  
   14. Bondie ti reponn, "Me ete seki mo ete. Dir zot sa, 'Limem ki apel MO'ETE finn avoy mwa pou gid zot.' 
Dir bann Izraelit ki mwa, LESENIER, Bondie zot anset, Bondie Abraham, Izaak ek Zakob finn avoy twa pou 
zwenn zo t. Samem mo nom pou leternite. Koumsamem zenerasion apre zenerasion pou apel mwa. Al 
rasanble tou bann lider Izrael e dir zot k i mwa LESENIER, Bondie zot anset, Bondie Abraham, Izaak ek Zakob 
finn paret divan twa. Dir zot ki mo okouran zot soufrans; mo'nn trouve kouma bann Ezipsien finn oprim zot. 
40 
 Mo finn desid pou amenn zot andeor Lezip kot zot finn pas kord; mo pou amenn zot dan  enn pei kot later 
zenere ek fertil - pei Kanaan, Itit, Amorit, Perizit, Ivit ek Zebizit. Mo pep pou ekout twa. Ar bann lider Izr ael, 
al get Faraon e dir li, "LESENIER, Bondie bann Ebre, finn paret divan nou. Permet nou vwayaze pandan trwa 
zour dan dezer p ou ofer sakrifis LESENIER, nou Bondie." Mo kone ki Faraon pa pou les zot ale amwen ki met 
presion lor li. Mo pou servi mo pouvwar  pou pini Lezip. Pou ena bann kalamite extraordiner. Faraon pou les 
zot ale pou gagn lape.  
  21. "Mo pou fer bann Ezipsien resp ekte zot. Koumsa ler zot kit Lezip zot pa pou nwar -touni. Sak fam 
Izraelit pou al get so vwazinnn ek bann fam Ezipsien ki viv dan  lakaz Izraelit e pou dimann zot donn lenz ek 
bizou lor ek larzan. Bann Izraelit pou met tousa lor zot tifi ek zot garson e kou msa zot pou anport rises 
Ezipsien."  
BONDIE DONN MOIZ POUVWAR FER MIRAK  
4 
 Moiz ti dimann plis explikasion. Li ti dir LESENIER, "S ipoze mo dir zot tousa me zot pa kwar. Ki mo fer si zot 
dir mo pe koz manti?" LESENIER ti dimann li, "Ki ena dan to lame?" Moiz  ti reponn, "Enn sagay!" LESENIER ti 
dir li, "Zet li!" Kouma Moiz ti fer sa, sagay ti vinn enn serpan. Moiz ti kile. Lerla LESENI ER ti dir li, "Aster 
verse, trap li par so lake." Moiz ti verse e ti trap li par so lake e li ti revinn enn sagay. LESENIER ti koze, "Eski 
sa ase pou ki bann Izraelit aksepte ki LESENIER, Bondie zot anset, Bondie Abraham, Izaak ek Zakob, ti paret 
divan twa . 
   6. LESENIER ti rekoz ar Moiz, "Met to lame dan to tinik." Moiz ti met so lame dan so tinik me ler li ti retir li, 
lame la ti enfekte e ti plen ar lagal dipi. LESENIER ti redir li, "Remet to lame dan to tinik." Li ti fer kouma ti 
dir li e ler li ti ret ir li, lame la ti revinn normal kouma leres so lekor. LESENIER ti dir li, "Si zot pa'le kwar twa e 
premie mirak la pa enpresion n zot, servi deziem la. Si malgre sa de mirak la zot touzour pa'le kwar e refiz 
pran to parol kont, pran enpe dilo Nil e vers li lor later. Dilo la pou vinn disan." Moiz ti touzour mank kouraz. 
Li ti dir LESENIER, "Non, pa avoy mwa. Mo enn move orater e mo  pa finn ameliore depi ki ou finn koumans 
koz ar mwa. Mo koz mal, mo lant e parfwa mo gaga." LESENIER ti dir li, "Kisannla ki don n enn dimoun 
labous pou koze? Kisannla fer li sourd ousa gounga? Kisannla donn li lizie pou gete ousa fer li vinn kaylous? 
Mwa sa! Mwa LESENIER! Aster ale! Mo pou ed twa koze; mo pou dir twa ki bizen dir." Me Moiz ti pe 
kontinie tike; li ti dir LESENIER, " Non SENIER, avoy enn lot." Lerla LESENIER ti sap lor kal ar Moiz e li ti dir li, 
"Fer to frer Aron Levit akonpagn twa. Mo kone ki li koz bien. Ala li pe vinn get twa. Sa pou fer li plezir. Twa 
to dir li ki bizen fer. Mwa mo pou la pou gid zot. Fer Aron vin n to portparol. Li pou dir seki bizen dir dan to 
plas. Twa to pou kouma Bondie ki pou dir li ki bizen dir. Amenn sa sagay la ar  twa. Li pou permet twa fer 
mirak."  
MOIZ RETOURN LEZIP  
  18. Lerla Moiz ti retourn kot Jetro, so boper e li ti dir li, "Les mo re tourn Lezip pou gete si mo fami laba 
ankor vivan." Jetro ti dakor e zot ti separe. Kan Moiz ti touzour dan Lezip LESENIER ti di r li, "Retourn dan 
Lezip parski bann ki ti ole touy twa finn fini mor. Moiz ti pran so fam ek so garson, ti met zot lor so bourik  e 
zot ti pran sime Lezip. Li pa ti bliye sagay ki Bondie ti dir li amenn ar li. Pli tar LESENIER ti rekoz ar Moiz, 
"Aster ki t o pe retourn Lezip, pa bliye fer tou bann mirak ki mo finn donn twa pouvwar pou fer. Me mo pou 
fer Faraon fer so teti, fer li ref iz les mo pep ale. Lerla to pou dir li ki mwa LESENIER pe dir, 'Izrael li mo 
premie garson. Mo pe dir twa les li ale pou ki li kapav ador mwa me to pe refize. Ala to pinision: tou to bann 
garson premie -ne pou mor.' "  
   24. Dan enn landrwa kot zot ti dres zot latant lor sime pou al Lezip, LESENIER ti zwenn Moiz pou touy li. 
Zipora, so fam, ti pran enn ros fite e ti koup lapo lor t ikok so garson e ti tous lipie Moiz ar sa bout lapo la. 
Akoz ritiel katna, li ti dir Moiz, "To mo mari disan aster." Ala kifer LE SENIER ti sap lavi Moiz. Anmemtan 
LESENIER ti dir Aron, "Al zwenn Moiz dan dezer." Aron ti al zwenn li lor montagn sakre e ler zot ti zwenn li ti 
anbras li. Lerla Moiz ti dir Aron tou seki LESENIER ti dir li kan li ti dir li retourn dan Lezip. Li ti osi ra kont li tou 
bann mirak ki LESENIER ti komann li fer. Alor, Moiz ek Aron ti al dan Lezip kot zot ti rasanble tou bann lider 
Izraelit. Aron ti enform zot lor tou seki LESENIER ti dir Moiz e Moiz ti fer bann mirak divan tou dimoun. Zot ti 
aksepte tou e ler zo t ti aprann ki LESENIER ti vinn pran kont ki manier zot ti pe pas mizer, zot ti azenou pou 
ador LESENIER.  
41 
 MOIZ EK ARON DIVAN FA RAON  
5 
 Lerla Moiz ek Aron ti al get Faraon pou dir li, "LESENIER, Bondie Izrael, pe dir 'Les mo pep ale pou ki zot 
kapav selebre  enn gran festival pou glorifie mwa.' " Faraon ti dimande, "Ki sa LESENIER la ete? Kifer mo 
bizen pran so koze kont e les Izrae l ale? Mo pa konn LESENIER e mo pa pou les Izrael ale." Moiz ek Aron ti 
reponn li, "Bondie bann Ebre finn revel so prezans divan nou. Permet nou vwayaze pandan trwa zour dan 
dezer pou ofer nou sakrifis LESENIER nou Bondie. Si nou pa fer sa nou pou zwenn la mor par maladi ousa 
lager." Faraon ti dir Moiz ek Aron, "Kisasa! Zot ole dimoun absan travay? Fer bann esklav retourn dan 
travay!  Ena plis Izraelit ki Ezipsien dan Lezip. Aster zot, bann Izraelit, pa'le travay?  
   6. Mem zour Faraon ti donn lord bann kolom -esklavaz ek bann sirdar Izraelit: "Aret donn dimoun lapay 
pou fer brik. Fer zot al sers zot prop lapay. Me obliz zot fer mem kan tite brik ki zot ti pe fer. Pa enn 
anmwens! Zot pa ena ase travay pou fer. Akoz samem zot rod konze pou al ofer sakrifis sipa k i Bondie. Fer 
zot travay dir; pa les zot kas poz. Pa donn zot letan pou ekout palab, rimer ek mansonz." Bann kolom -
esklavaz ek ba nn sirdar Izraelit ti al koz ar bann Izraelit, "Faraon finn deside ki li pa pou donn zot lapay pou 
fer brik. Sakenn bizen al ro d so prop lapay pou fer brik. Zot oblize fer mem kantite brik ki avan." Bann 
dimoun ti al rod lapay partou dan Lezip. Bann kolom -esklavaz ti pe sey fors zot fabrik mem kantite brik ki 
zot ti pe fer kan ti fourni zot lapay. Bann kolom -esklavaz Ezipsien ti p e fwet bann sirdar Izraelit ki zotmem ti 
formenn . Zot ti dimann bann sirdar la, "Kifer zot pa pe fer mem kantite brik ki avan?"  
   15. Lerla bann sirdar la ti al get Faraon pou fayle enn konplent. "Mazeste, kifer ou pe fer nou mizer? Pa pe 
donn nou lapay m e pe dir nou fabrik brik. Aster nou pe gagn bate. Pa nou ki antor. Ou pep ki pe fane!" 
Faraon ti reponn, "Zot pares! Zot pa'le tr avay. Akoz samem zot dimann permision pou al ofer sakrifis 
LESENIER. Mo donn zot lord retourn dan travay. Pa kestion donn zot l apay me mo ensiste ki zot bizen 
prodwir mem kantite brik." Lerla bann sirdar ti realize ki zot ti tas dan langrenaz. Kouma zot ti  pou fabrik 
mem kantite brik ki avan kan avan ti pe fourni zot lapay e aster pa ti pou fourni zot nanye. Ler zot ti pe kit 
pale  Faraon, zot ti zwenn Moiz ek Aron ki ti pe atann zot. Ankoler, zot ti dir Moiz ek Aron, "LESENIER finn 
bien trouve seki zot finn  fer. Li pou pini zot parski zot finn sem zizani ant nou ek gouvernman. Grasa zot de 
bannla finn gagn pretex pou fini nou."  
MOIZ PLENGNE AR LESENIER  
  22. Moiz ti tourn ver LESENIER e li ti dir, "Senier, kifer ou maltret ou pep? Depi ki mo finn al get Fara on pou 
dir ou mesaz, li pe fer nou dimoun pas kord. E ou pa pe fer nanye pou ed nou."  
6 
 LESENIER ti dir Moiz, "Nek gete ki mo pou fer ar Faraon! Mo pou obliz li les mo pep ale. Anverite, mo pou 
obliz li pous mo pep andeor Lezip."  
BONDIE KOZ AR MOIZ  
  2. Bondie ti koz ar Moiz e ti dir li, "Momem LESENIER. Mo ti paret divan Abraham, Izaak ek Zakob kouma 
Bondie Toupwisan me mo pa  ti les zot kone ki momem LESENIER. Mo ti osi pas enn lakor ar zot; mo ti 
promet ki mo ti pou donn zot pei Kanaan kot zot ti pe viv kouma bann imigran etranze. Aster mo temwen 
soufrans ek douler bann Izraelit ki finn vinn esklav bann Ezipsien e mo rapel mo  promes. Transmet ar bann 
Izraelit mo parol: 'Mwa LESENIER mo pou sov zot; mo pou kas zot lasenn; mo pou lev mo lame pwisan pou 
pini bann Ezipsien e pou sov bann Izraelit. Bann Izraelit, zotmem mo pep. Mwa mo zot Bondie. Zot pou 
konpran ki mwa mo LESENIER,  zot Bondie, kan mo pou kas zot lasenn esklavaz dan Lezip. Mo pou amenn 
zot dan pei ki mo ti promet Abraham, Izaak ek Zakob e mo pou  donn zot sa kouma zot prop dibien. Momem 
LESENIER.' " Moiz ti rakont tousa bann Izraelit me zot pa ti ole kwar parski eskla vaz ti fini detrir zot nam.  
   10. Lerla LESENIER ti dir Moiz, "Al dir Faraon ki li bizen les bann Izraelit kit so pei." Moiz ti rep like, "Mo 
prop dimoun, bann Izraelit, pa pe ekout mwa. Mo pa konpran kifer Faraon pou ekout mwa. Mo enn bien 
fay orater." LE SENIER ti donn Moiz ek Aron lord, "Al dir bann Izraelit ek Faraon ki mwa LESENIER finn donn 
zot de lord pou amenn bann Izraelit ande or Lezip."  
ARB-ZENEALOZIK MOIZ EK ARON  
  14. Roubenn, premie zanfan Zakob ti ena kat garson: Anok, Palou, Ezron ek Karmi; zot ti anset bann tribi ki 
ti ena mem nom ki zot. Simeon ti ena sis garson: Zemiei, Zamen, Oad, Zaken, Zoar ek Shol, garson enn fam 
42 
 Kanaan; zot ti anset bann tribi ki ti ena  mem nom ki zot. Levi ti ena trwa garson: Gerson, Koat ek Merari; zot 
ti anset bann tribi ki ti ena mem nom ki zot. Levi ti viv ziska laz 137 banane. Gerson ti ena de garson: Libni 
ek Shimei e zot ti ena boukou desand an. Koat ti ena kat garson: Amram, Izar , Ebron ek Iziel. Koat ti viv ziska 
laz 133 banane. Merari ti ena de garson: Mali ek Moushi. Sabannla ti form parti bann tribi Levi ek zot 
desandan. Amram ti marye Joshebed ki ti ser so papa. So fam ti donn li de gars on: Aron ek Moiz. Amram ti 
viv ziska la z 137 banane. Izar ti ena trwa garson: Kora, Nefeg ek Zikri. Iziel 'si ti ena trwa garson: Mishael, 
Elzafan ek Sitri. Aron ti marye ar Elisheba ki ti tifi Aminadab ek ser Nashon. Elisheba ti donn nesans Nadab, 
Abiou, Eleazar ek Itamar. Kora ti ena trwa gar son: Asir, Elkana ek Abiasaf; zot ti bann anset diferan klan dan 
tribi Kora. Eleazar, garson Aron, ti marye enn tifi Pitiel ki ti donn nesans Pineas. Zot ti sef fami e sef klan dan 
tribi Levi. Aron ek Moiz ti gagn ens trision direk ar LESENIER ki ti dir zot , "Amenn bann diferan tribi Izrael 
andeor Lezip." Zot ti de lider ki ti dir Faraon liber bann Izraelit.  
ENSTRIKSION LESENIER POU MOIZ EK ARON  
  28. Kan LESENIER ti koz ar Moiz dan Lezip, li ti dir, "Momem LESENIER. Di r Faraon tou seki mo pe dir twa." 
Moiz ti reponn, "Ou kone mo enn fay orater. Kifer ou panse ki Faraon pou ekout mwa?"  
7 
 LESENIER ti dir li, "Mo pou fer Faraon respe twa vadire to enn Bondie e to frer Aron pou koze vadire li to 
profet. Partaz ar Aron tou mo bann enstriksion e li, li pou dimann  Faraon les bann Izraelit kit Lezip. Mo pou 
fer Faraon vinn bien teti e li pa pou ekoute malgre ki mo pou fer kalamite tap pil lor Lezip. Lerla mo pou 
avoy pinision bien grav lor Lezip e amenn mo pep andeor Lezip. Sa pou fer bann Ezipsien konpran ki mwa ki  
LESENIER parski mo pou lev lame lor zot e amenn bann Izraelit andeor zot pei." Moiz ek Aron ti fer tou seki 
LESENIER ti ordonn zot fer. Sa lepok la Moiz ti ena 80 banane e Aron ti ena 83.  
SAGAY ARON  
  8. LESENIER ti dir Moiz ek Aron, "Si Faraon dimann zot  fer mirak pou donn prev zot pouvwar, dir Aron zet 
so sagay anba divan Faraon e sagay la pou vinn serpan." Moiz ek Aron ti al get Faraon e zot ti swiv 
enstriksion LESENIER. Aron ti zet so sagay divan Faraon ek so bann  ofisie e sagay ti vinn serpan. Lerla F araon 
ti fer so bann mazisien ek konseye fer mem zafer. Zot ti zet zot sagay anba e tou sagay ti vinn serpan. Me 
sagay Aron ti aval tou lezot. Malgre sa Faraon ti refiz sede. LESENIER ti predir ki Faraon pou fer teti e pou 
refiz ekout Moiz ek Aron.  
KALAMIT E TOM LOR LEZIP  
DISAN  
   14. Lerla LESENIER ti dir Moiz, "Faraon extra teti e li pe refiz les mo pep kit Lezip. Dime gramaten al get li 
ler li al dan bor Nil. Pa bliye amenn to sagay ar twa, samem ki ti vinn serpan, e  atann li dan bor dilo. Dir 
Faraon, 'LE SENIER, Bondie bann Ebre, ti avoy mwa pou dir ou les so pep ale pou ki zot kapav glorifie li dan 
dezer. Me ou pe kontinie fer sourd. Mazeste, aster LESENIER dir ou, ou pou kone ki li ete. Nek gete ki li pou 
fer. Get b ien! Mo pou tap sirfas dilo ar mo sagay  e dilo pou vinn disan. Pwason pou mor; larivier pou santi 
telman pi ki li pou enposib bwar so dilo.' " LESENIER ti dir Moiz, "Dir Aron pran so sagay e tini li lor tou 
larivier, kanal ek basen dan Lezip. Tou dilo pou vinn disan. Pou ena disan partou, mem d an barik ek 
gagoulet." Lerla Moiz ek Aron ti fer seki LESENIER ti dir zot fer. Divan Faraon ek so bann ofisie, Aron ti lev so 
sagay e flank dilo enn kou. Dilo ti vinn disan. Tou pwason ti mor e larivier ti santi telma n pi ki li ti enposib 
bwar dilo Nil. Ba nn mazisien Faraon ti fer parey. Zot ti servi zot mazik. Sa ti fer Faranon vinn pli teti ek fezer. 
Kouma LESENIER ti predir, Faraon ti refiz ekoute. Li ti tourn so ledo, li ti retourn dan so pale san pran kont 
seki ti  arive. Tou bann Ezipsien ti koumans fo uye dan bor Nil pou sey gagn dilo dous parski dilo Nil ti 
enbivab. Set zour ti pase depi ki LESENIER ti modi larivier.  
KRAPO  
8 
 Lerla LESENIER ti dir Moiz, "Al kot Faraon e dir li ki LESENIER pe dir li 'Les mo pep ale  pou ki zot kapav 
glorifie mwa. Si to r efize mo pou pini to pei e enfeste li ar krapo. Pou ena telman krapo ki zot pou kit larivier 
Nil pou rant dan to pale, dan to lasam, lor to lili, dan lakaz to bann ofisie, dan lakaz tou dimoun; zot pou 
rant dan four, dan deksi, dan karay. Zot pou sot lor t wa, lor to fami, lor to bann ofisie.' " LESENIER ti dir 
43 
 Moiz, "Dir Aron tini so sagay lor larivier, kanal e basen e fer enn koloni krapo anvair Lezip." Aron ti fer seki ti 
dir li fer e ti ena krapo partou. Me bann maz isien Faraon ki ti servi mazik ti zot ' si fer krapo enfeste Lezip. 
Faraon ti fer apel Moiz ek Araon e ti dir zot, "Silvouple, priye e dimann LESENIER fer bann krapo ale e mo 
pou les to pep ale pou ki zot kapav ofer sakrifis pou LESENIER."  
   9. Moiz ti rep onn, "Mo aksepte priye pou ou. Ou bizen  dir mwa kan ou ole ki mo priye pou ou, pou ou 
ofisie ek pou ou pep. Lerla bann krapo pou fonn apart krapo normal dan Nil." Faraon ti reponn, "Priye pou 
mwa dime." Moiz ti dir, "Mo pou fer seki ou finn dimande e lerla  ou pou realize ki pa ena enn lot bondi e ki 
LESENIER, nou Bondie. Ou, ou ofisie ek ou pep pa pou ena pou pran traka krapo. Pou ena krapo zis dan Nil." 
Lerla Moiz ek Aron ti ale. Moiz ti priye LESENIER pou fer bann krapo ki ti pe minn lavi Faraon, disparet.  
LESENIER ti ekzos lapriyer Moiz. Bann krapo dan lakaz, dan lakour, dan karo ti mor. Bann Ezipsien ti met zot 
anta. Ti ena telman krapo mor ki partou ti ena move loder. Kan Faraon ti trouve ki tou krapo ti mor, ala li ti 
refer so teti. Kouma LESENIER ti pr edir, li ti refiz ekout Moiz ek Aron.  
TIBEBET  
   16. LESENIER ti dir Moiz, "Dir Aron tap later ar so sagay e partou dan Lezip lapousier pou vinn tibebet." 
Aron ti tap later ar so sagay e partou lapousier ti vinn tibebet ki ti anvair lekor dimoun ek zanimo.  Bann 
mazisien Faraon ti rod fer parey me zot ti fel. Tibebet ti partou. Bann mazisien ti dir Faraon, "Bondie ki finn 
fer sa!" Me Faraon ti kontinie fer so teti e kouma LESENIER ti predir, li pa ti ekout Moiz ek Aron.  
MOUS  
   20. LESENIER ti dir Moiz, "Bon er dime gramaten al atann Faraon dan bo r larivier e dir li ki LESENIER pe dir 
li, 'Les mo pep ale, pou ki zot kapav selebre mo grander. Les mo warning twa! Si to refize, mo pou avoy enn 
niaz mous lor twa, lor to bann ofisie ek lor to pep. Lakaz Ezipsien po u kouver ar mous; partou pou ena enn 
epeser mous. Me dan rezion Goshenn pa pou ena mous ditou parski mo pep viv laba. Mo pou fer sa pou ki 
to konpran ki mwa, LESENIER, pe fer enn louvraz lor sa later la. Mo pep ek to pep pou gagn enn tretman 
diferan. Dime to pou trouv mo mirak.' " LESENIER ti a voy bann niaz mous dan pale Faraon, dan lakaz bann 
ofisie. Lezip antie ti soufer katastrof ki ti koze par bann mous.  
   25. Lerla Faraon ti fer apel Moiz ek Aron e li ti dir zot, "Ofer sakrifis zot Bondie isimem, dan pei Lezip." 
Moiz ti reponn, "Li pa kore k sa, Mazeste! Bann Ezipsien pou soke par bann sakrifis zanimo ki nou ofer 
LESENIER, nou Bondie. Si nou pran sa bann zanimo la e nou touy zot divan lizie bann Ezipsien, zot pou avoy 
nou kout ros ziska nou tou nou mor.  Nou oblize vwayaze pandan trwa zour da n dezer pou fer sakrifis 
kouma LESENIER, nou Bondie, finn ordone." Faraon ti dir zot, "Mo pou les zot al dan dezer pou fer sakrifis 
pou LESENIER, zot Bondie, me falepa al tro lwen. Priye pou mwa." Moiz ti reponn, "Kou ma mo sorti isi mo 
pou priye LESENIER p ou ki bann mous kit ou, ou bann ofisie ek ou pep. Me falepa ou sey retrik nou e anpes 
nou dimoun al fer sakrifis pou LESENIER." Kouma li ti kit Faraon, Moiz ti priye LESENIER ki ti ekzos lapriyer 
la. Tou bann mous ti ale me Faraon ti refer so senn. Li pa t i donn bann Izraelit drwa ale ... 
LAMOR BANN ZANIMO  
9 
 LESENIER ti dir Moiz, "Al get Faraon, dir li ki LESENIER, Bondie bann Ebre, pe dir, 'Les mo pep ale pou ki zot 
kapav selebre mo grander. Si to refize sannfwala, mo pou pini twa e mo pou avoy enn malad i terib ki pou 
afekte tou to bann zanimo - seval, bourik, samo, bef, mouton ek kabri. Mo pou donn zanimo bann Izraelit 
enn tretman preferansiel. Okenn zot zanimo pa pou mor. Mwa, LESENIER, mo finn fixe date mo aksion.  
Dime to pou kone.' " Lelandime LESENIE R ti fer seki li ti dir. Tou bann zanimo Ezipsien ti mor me zanimo 
Izraelit ti entak. Faraon ti dimande seki ti arive e li ti aprann ki okenn zanimo Izraelit pa ti afekte. Me teti 
kouma li ti ete li ti kontinie refiz bann Izraelit drwa ale.  
LAGRATEL, LAGAL  
   8. Lerla LESENIER ti dir Moiz ek Aron, "Pran detrwa pogne lasann dan foye; Moiz, to avoy lasann la dan ler 
divan Faraon. Kouma enn lapousier finn lasann la pou fane partou dan Lezip e partou zot pou donn lagratel,  
lagal, bouton, koulou, abse dimoun kou ma zanimo. Bann mazisien pa ti kapav vinn divan Moiz parski zot 
lekor ti kouver ar lagratel ek lagal parey kouma tou bann Ezipsien. Me LESENIER ti fer Faraon vinn plis latet 
dir e li ti kontinie anpes bann Izraelit al e parey kouma LESENIER ti predir.  
44 
 LAGRE L 
   13. Lerla LESENIER ti dir Moiz, "Boner dime gramaten al zwenn Faraon pou dir li ki LESENIER, Bondie bann 
Ebre, pe dimann li, 'Les mo pep ale pou ki zot kapav selebre mo grander. Sannkoutla mo pa pou pini zis 
bann  ofisie ek to pep me mo pou pini twa 'si pou fer twa konpran ki mwa mo inik, peyna mo segon. Si mo ti 
lev mo lame lor twa ek to pep, mo ti pou fini zot tou net. Me pou montre twa mo pouvwar ; mo pa finn 
detrir twa pou ki mo repitasion fer letour lemonn. Mal gre sa to kontinie fer to vantar e to kon tinie anpes 
mo pep ale. Dime gramaten, mem ler, pou ena enn lapli toransiel pa dilo me lagrel. Lagrel pou grenn lor 
Lezip, pou kraz tou. Zame Lezip ti finn konn sa kalite dezas la. Donn lord tou dimoun pou ramas dan  bann 
selter, zanimo ek dibien ki anplenn er. Tou dimoun ek zanimo ki res deor pou zwenn tase."  Ti ena detrwa 
ofisie Faraon ki ti gagn per par seki LESENIER ti dir e zot ti ramas dan bann selter zot esklav ek zanimo. Me 
laplipar pa ti pran kont e zot ti les  zot esklav ek zanimo anplenner.  
   22. L erla LESENIER ti dir Moiz, "Aster lev to lame lao dan lesiel e lagrel pou grene partou dan Lezip - lor 
dimoun, zanimo ek plantasion dan karo." Moiz ti lev so sagay dan lesiel e LESENIER ti avoy loraz ek lagrel e 
lafoud ti tom lor later. LESENIER ti avoy en n tanpet lagrel e zekler ti pe desir lesiel. Samem ti tanpet pli grav 
ki ti tom lor Lezip. Zame ti finn ena sa kalite dezas la. Lagrel violan ti pe tonbe partou dan Lezip. Dimoun ek 
zanimo anplenner ti pe mor brit. Lagrel ti pe detrir plantasion e ti pe ka s-kas bann pie. Zis dan Goshenn kot 
bann Izraelit ti pe viv pa ti ena lagrel. Faraon ti fer Moiz ek Aron vinn get li. Li ti dir zot, "Mo kone mo finn 
fer pese. LESENIER ena rezon. Mwa ek mo pep nou antor. Dimann LES ENIER pardonn nou. Nou finn ase 
soufer ar  loraz ek lagrel. Mo promet pou les zot ale. Pa neseser ki zot res isi ankor."  
   29. Moiz ti dir li, "Kouma mo kit lavil, mo pou lev mo lame pou priye LESENIER. Loraz pou tengn; lagrel 
pou aret tonbe. Sa pou fer zo t konpran ki LESENIER limem patron ek patron /master  lemonn. Me mo kone ki 
ou ek ou bann ofisie zot pa finn konpran tousa kouma bizen. Zot pa respe LESENIER vremem." Enn parti 
plantasion ti plat net. Seki ti fini pare e seki ti pe bourzone ti mor me dible t i pe tini parski li ti pli rezistan 
parski li ti plen me pa ti ankor pare pou lakoup. Moiz ti kit lavil; li ti lev lame pou priye LESENIER. Move tan 
ti disparet. Kouma Faraon ti trouv sa ala li ti rekoumans so move manier. Li ti renie so promes e kouma 
LESENIER ti predir li ti anpes bann Izrae lit ale.  
SOTREL  
10 
Lerla LESENIER ti dir Moiz, "Al get Faraon. Mo finn fer so latet ek latet so bann ofisie dir pou mo gagn 
lokazion fer sa bann mirak la kont zot e sirtou pou ki bann Izraelit kapav rakont zot zanfan  ek tizanfan 
kouma mo finn ris lakord ek manz krann bann Ezipsien ler mo ti pe fer sa bann mirak la. Koumsa zot tou 
pou pran konsians ki mwa ki LESENIER." Alor Moiz ek Aron ti al get Faraon pou dir li, "LESENIER, Bondie 
bann Ebre pe dir, 'Komie letan ankor  to pou fer to latet dir? Mo dir twa l es mo pep ale pou ki zot kapav 
selibre mo grander. Si to kontinie fane mo pou avoy sotrel pou detrir to pei dimemem. Pou ena sitan sotrel 
ki zot pou kouver later net. Zot pou devor tou seki lagrel pa finn detrir, mem b ann pie pou pas dan pake. 
Zot pou rant  partou, pou ranpli tou: pale, lakaz bann ofisie, lakaz dimoun. Zot pou pir ki nenport ki kalamite 
zot anset ti zwenn dan lepase." Lerla Moiz ti kit pale.  
   7. Bann ofisie Faraon ti dir Faraon, "Komie letan ankor sa b oug la pou kontinie manz nou nam? Maze ste, 
les bann zom Izraelit ale pou ki zot al glorifie LESENIER, zot Bondie. Pa bliye Mazeste, nou pei dan fayit!" 
Faraon ti fer reapel Moiz ek Aron. Li ti dir zot, "Mo finn bien reflesi. Zot kapav al glorifie LESENIER,  zot 
Bondie. Me dir mwa ki bann ki pou  ale?" Moiz ti reponn, "Me nou tou pou ale! Zom, fam, zanfan, vie 
dimoun. Nou tou! Nou pou amenn nou garson ek nou tifi, nou mouton ek kabri, tou zanimo. Pou ena enn 
selebrasion sipergran pou onor LESENIER." Faraon ti reazir, "Mo donn garanti lor nom LESEN IER ki mo pa 
pou les zot amenn fam ek zanfan. Ena marday ladan! Zot pe mont enn kabal! Peyna sime! Zis bann zom pou 
gagn drwa ale pou glorifie LESENIER si sa zot vre plan." Apre sa, ti fer Moiz ek Aron kit pale ale.  
   12. Lerla LESENIER ti dir Moiz, "Lev to lame lor later Lezip pou fer sotrel vini. Zot pou manz tou seki pouse. 
Seki ti sap destriksion lagrel pa pou sape sannkoutla." Moiz ti lev so sagay e LESENIER ti fer enn koutvan 
depi les, soufle lor pei tout lazourn e ek tout lanwit. Ler gramaten ti vini , sotrel 'si ti arive. Zot ti la par larz -
larz kous niaz e zot ti kouver partou ziska ki lemonn ti vinn nwar ar zot. Zame ti finn ena, zame pou ena sa 
kantite sotrel ki desann lor later enn sel kou. Enn marenwar ti poz  lor later; zot ti devor tou seki ver:  lerb, 
fey, fri. Bann sirvivan lagrel ti zwenn tase. Lor vites Faraon ti fer vinn Moiz ek Aron e li ti dir zot, "Mo 
rekonet mo erer. Mo finn ofans LESENIER ek zot 'si. Pardonn mo pese e priye LESENIER pou mwa. Dir li t ir sa 
45 
 malediksion la lor mwa." Kouma M oiz ti kit Faraon, li ti priye LESENIER e lesenier ti aret divan les, ranplas li 
par divan lwes ki ti avoy bann sotrel dan Golf Souez. Divan ti balye sotrel prop. Me LESENIER ti fer Faraon 
vinn plis teti e normal li ti  anpes bann Izraelit ale.  
FERNWAR  
   21. Lerla LESENIER ti dir Moiz, "Lev lame dan lesiel e fernwar epeser kamni pou kouver Lezip. Moiz ti fer 
seki ti dir li e pandan trwa zour enn fernwar koltar ti tale partou. Bann Ezipsien pa ti pe trouv zot prosen e 
tou dimoun ti res bloke dan zot lakaz. M e pou bann Izraelit tou ti res normal. Faraon ti fer apel Moiz e li ti 
dir li, "OK, to kapav al glorifie LESENIER to Bondie. Amenn fam ek zanfan me zanimo bizen res isi." Moiz ti 
reponn, "Mazeste, si koumsa, ou pou biz en donn nou zanimo pou nou fer sakrifi s ek bril bann ofrand pou 
LESENIER, nou Bondie. Pa kapav sa! Nou pou amenn nou zanimo, tou nou zanimo. Personn apart nou kapav 
swazir zanimo pou sakrifis ek adorasion LESENIER, nou Bondie. Plis enportan, tanki nou pa a riv laba, nou pa 
pou kone ki zanimo no u pou servi pou fer sakrifis." LESENIER ti ogmant volim latet dir e Faraon ti vepa les 
zot ale. Li ti kriye for, "Sorti divan mwa!  Mo pa'le trouv to figir ankor! Zour mo retrouv twa, samem pou to 
dernie zour.!" Moiz t i zis dir li, "Korek sa, Mazeste! Zame  ou pou retrouv mwa ankor!"  
MOIZ ANONS LAMOR TOU BANN PREMIE -NE GARSON  
11 
 Lerla LESENIER ti dir Moiz, "Mo ena enn dernie pinision pou Faraon ek so pep. Apre sa li pou les zot ale. 
Anverite li pou obliz zot tire depi i si. Aster al koz ar pep Izrael e dir z ot al dimann zot vwazen donn zot bizou 
lor ek larzan." LESENIER ti fer bann Ezipsien respe bann Izraelit. Anfet bann ofisie ek lepep ti ena enn gran 
respe pou Moiz. Lerla Moiz ti dir Faraon, "LESENIER finn dir, 'Zis mi nwi zordi swar, mo pou pas partou dan 
Lezip e tou premie -ne garson pou mor, depi premie -ne garson Faraon ziska premie -ne garson sa esklav fam 
ki kraz may dan janta. Premie toro ki enn vas met ba pou mor parey. Pou ena enn rafal lamantasion partou 
dan Lezip  kouma personn pa finn tande, kouma pe rsonn pa pou tande, zame. Mem bann lisien pa pou zape 
ler bann Izraelit ek zot zanimo pase. Lerla zot pou konpran klerman ki pou mwa Izraelit siperyer ki Ezipsien.' 
" Pou termine, Moiz ti azout sa parol la, "Tou ou ban n ofisie pou vinn azenou divan mwa e z ot pou sipliy 
mwa pran mo dimoun ale. Lerla mo pou ale poudebon." Kan li ti fini, ar koler lor so figir, Moiz ti kit pale 
Faraon.  
   9. LESENIER ti dir Moiz, "Faraon pou kontinie refiz ekout twa. Sa li neseser pou ki m o gagn lokazion fer 
ankor mirak dan Le zip." Moiz ek Aron ti kontinie fer bann mirak divan Faraon me LESENIER pa ti les so latet 
dir diminie e donk li ti kontinie anpes bann Izraelit kit Lezip.  
SELEBRASION FESTIVAL LIBERTE  
12 
 LESENIER ti koz ar Moiz ek Aro n dan Lezip. Li ti dir zot, "Sa mwa la  bizen vinn premie mwa dan lane pou 
bann Izraelit. Dir tou bann Izraelit ki le 10 sa mwa la, bann zom bizen swazir swa enn timouton ousa enn 
tikabri pou zot fami. Si so fami tro tipti pou konsom enn zanimo net, li bize n partaze ar so vwazen pou ki 
pro-rata, sak fami gagn kantite ki li bizen dapre seki sak dimoun konsome. Swazir swa enn mouton, swa enn 
kabri me fale ki zanimo la li enn mal e ki li pa ena okenn defo. Dan tanto katorziem zour lemwa la tou bann 
fami Izraeli t bizen touy zot zanimo. Ler la bizen pran enpe disan e pas li lor ankadreman laport e lao lor 
laport sak lakaz kot pe konsom zanimo la. Sa swar la bizen roti zanimo la e manz li ar lerb amer, e dipen san 
lelven. Fale pa manz nenport ki parti zanimo la kri  ousa bwi me manz li roti antie avek s o latet, so lapat e so 
andan. Ler gramaten vini fale ki nanye pa reste e si ena restan, bizen bril li. Li enportan ki zot manze vit -vit 
parski zot bizen pare pou zot vwayaz - sandalet dan lipie e sagay dan lame. Samem apel Festival Liberte pou 
selebre mo g rander.  
   12. "Pandan lanwit mo pou al partou dan Lezip pou touy tou bann premie -ne mal, dimoun kouma zanimo, 
e mo pou pini bann bondie Ezipsien. Mwa ki LESENIER! Disan lor laport pou endik idantite abitan. Ler mo 
trouv disan lor laport, mo pou kone ki mo  dimoun ki viv isi. Lakaz la ek so dimoun pou gagn mo proteksion. 
Toulezan, zot pou bizen selebre sa dat la, enn fet relizie, ki montre ki zot rapel tou seki mwa, LESENIER, finn 
fer pou zot. Lane apre lane, selebre sa gran zour la."  
46 
 FESTIVAL DIPEN SAN LELV EN 
   18. LESENIER ti dir, "Pandan set zour manz zis dipen san lelven. Premie zour zet tou lelven ki ena kot zot. 
Nenport kisannla ki konsom dipen ar lelven, li pou perdi mo proteksion. Premie ek setiem zour zot tou 
bizen zwenn pou fer servis. Sa de zour l a pa gagn drwa travay. Apart prepar manze pa gagn drwa fer nanye. 
Zame abandonn sa festival la parski sa zour la mem mo ti amenn zot tou andeor Lezip. Pou leternite sa fet 
relizie la bizen res sakre. Depi tanto katorzi em zour dan premie mwa ziska tanto ven teenniem zour pa gagn 
drwa konsom dipen ar lelven. Pandan set zour fale pa ena lelven dan zot lakaz e si kikenn, lokal ou etranze, 
manz dipen ar lelven, mo nepli pou konsider li kouma mo dimoun.  
PREMIE FESTIVAL LIBERTE  
   21. Moiz ti apel tou bann lider Iz rael e li ti dir zot, "Sakenn parmi zot bizen swazir enn ti mouton ousa enn 
ti kabri e fer so abataz pou permet zot fami selebre Festival Liberte. Fer enn penso ar plant aromatik, plonz 
li dan disan zanimo e lerla pas li toutotour ankadreman laport ek soli v lor laport. Zot oblize res andan lakaz 
ziska gramaten. Kan LESENIER pe pase partou pou touy Ezipsien, li pa pou les lamor rant dan lakaz kot ena 
disan zanimo lor laport. Zenerasion apre zenerasion zot bizen rapel sa bann ritiel la. Kan zot ariv dan pei k i 
LESENIER finn promet zot, zot bizen prezerv sa sistem la. Kan zot zanfan dimann explikasion, dir zot ki nou 
pe selebre liberte ki LESENIER ti donn nou kan li ti detrir bann Ezipsien pou permet nou kit Lezip." Bann 
Izraelit ti azenou pou priye LESENIER. A pre zot ti al fer seki LESENIER ti ordonn Moiz ek Aron fer.  
LAMOR BANN PREMIE -NE 
   29. Zis minwi LESENIER ti touy tou bann premie -ne garson dan Lezip depi premie -ne garson Faraon ziska 
premie -ne garson prizonie dan la zol. Premie -ne mal bann zanimo 'si ti mor parey. Sa swar la, Faraon, so 
bann ofisie ek tou dimoun dan Lezip zot somey ti kase par tapaz plore parski dan sak lakaz Ezipsien ti ena 
lamor enn garson. Sa lanwit la mem Faraon ti dimann Moiz ek Aron vinn get li.  Li ti dir zot, "Fout lekan mo 
dir zot ! Ale! Pran fam, zanfan, zanimo, ale. Mo pa'le trouv zot bout isi. Fonn depi isi. Dimann zot Bondie 
beni mwa!" Bann Ezipsien 'si ti dir zot ale, "Ale vit! Si zot tarde, nou tou pou mor isi." Bann Izraelit ti plen 
zot d eksi ar lapat san lelven, atas zot bie n ar latwal e ti sarye sa lor zot zepol. Zot ti fer seki Moiz ti dir zot 
fer. Zot ti dimann bann Ezipsien donn zot bizou lor ek lazan ek lenz. LESENIER ti fer bann Ezipsien respe 
bann Izraelit e zot ti donn bann Izrael it seki zot ti dimande. Ala kimanier b ann Izraelit ti kit Lezip ar larises 
bann Ezipsien.  
BANN IZRAELIT KIT LEZIP  
   37. Bann Izraelit ti koumans marse depi Ramses dan direksion Soukot. Ti ena anviron 600,000 zom, san 
kont fam ek zanfan. Enn lafoul lezot d imoun ek so mouton, so kabri ek so bef ti swiv zot. Zot ti kwi dipen 
san lelven ar lapat ki zot ti sarye depi Lezip.  Kouma zot ti bizen kit Lezip lor vites, zot pa ti gagn letan prepar 
manze ousa lapat ar lelven. Bann Izraelit ti viv dan Lezip pandan 430 b anane. Lor dernie zour kan 430 
banane ti termine, tou bann tribi pep LESENIER ti kit Lezip. Ti aswar kan LESENIER ti  pas lanwit pou montre 
zot sime pou kit Lezip; sa swar la pou toultan bann Izraelit bizen pas lanwit pou selebre LESENIER.  
REGLEMAN FESTIVAL  LIBERTE  
   43. LESENIER ti dir Moiz ek Aron, "Ala bann regleman Festival Liberte: okenn etranze pa gagn drwa manz 
manze Festival Liberte me enn esklav ki zot finn amenn ar zot kapav manz li si li finn fer katna. Okenn 
rezidan tanporer ousa travayer sezoni e pa gagn drwa manz sa manze la. Manze la bizen konsome dan lakaz 
kot finn prepar li. Pa kapav amenn li deor. Fale p a kas okenn bann lezo zanimo la. Tou bann Izraelit bizen 
selebre sa fet la me enn zom ki pa finn fer katna pa gagn drwa manz sa manze la. Si  enn etranze finn vinn 
res parmi zot e li oule partisip dan fet, avan bizen fer katna ar tou bann sex maskilen dan s o fami. Lerla 
kapav tret li vadire li enn Izraelit e li gagn drwa partisip dan fet. Mem regleman li aplike pou bann pirnas ek 
bann etranze k i desid pou viv parmi zot." Tou bann Izraelit ti obeyir ek swiv bann regleman kouma LESENIER 
ti ordonn Moiz ek Aron.  Sa zour la LESENIER ti montre bann tribi Izraelit sime pou sorti depi Lezip.  
 
 
47 
 KONSEKRASION BANN PREMIE -NE 
13 
 LESENIER ti dir Moiz, "Konsakr e tou bann premie -ne sex maskilen pou mwa parski sak premie -ne Izraelit 
mal ek sak premie -ne zanimo mal li pou mwa."  
FESTIVAL DIPEN SAN LELVEN  
   3. Moiz ti dir lepep, "Rapel bien sa zour la! Samem zour zot ti kit Lezip, kot zot ti viv dan esklavaz. Samem 
zour LESENIER ti liber zot ar so gran pouvwar. Fale pa konsom dipen ar lelven. Zot pe kit Lezip zordi, premie 
mwa. S a mwa la apel Abib. LESENIER ti fer promes ar zot anset ki li pou donn zot pei Kanaan, Itit, Amorit, 
Ivit ek Zebizit. Kan li amenn zot dan s a rezion fertil ek zenere, toulezan, mem peryod, zot bizen selebre sa 
fet la. Pandan set zour zot pa pou manz dipen ar lelven e lor setiem zour pou ena enn gran fet pou selebre 
grander LESENIER. Pandan set zour fale pa tous dipen ki ena lelven ladan; panda n set zour fale pa ena 
lelven ousa dipen ar lelven dan sa pei la. Kan selebrasion koumanse, explik zot zanfan ki zot  fer sa pou dir 
mersi LESENIER pou tou seki li ti fer pou nou ler nou ti kit Lezip. Sa seremoni la li pou toultan fer nou rapel, 
kouma enn t abiz dan pwagne, enn sign lor fron, seki LESENIER reprezante; li pou fer nou rapel ki nou bizen 
kontinie etidie e ap rann par ker Lalwa LESENIER parski LESENIER ti tir nou dan lanfer esklavaz par so gran 
pouvwar. Selebre sa gran zour la toulezan, mem dat.  
PREMIE -NE 
   11. "LESENIER pou amenn zot dan pei Kanaan kouma li ti promet zot ek zot anset avan zot. Kan li donn 
nou nou pei, nou bizen ofer LESENIER nou premie -ne garson. Premie -ne mal tou zanimo 'si apartenir pou 
LESENIER. Me zot bizen repran premie -ne m al bourik e donn enn agno dan so plas. Si zot pa'le repran ti 
bourik la, lerla zot bizen kas so likou. Zot bizen rep ran posesion zot premie -ne garson e pey kiksoz anretour. 
Pli tar kan zot garson dimann zot kifer zot fer tousa, dir zot, "Ar so gran lafors LESENIER ti tir nou dan lasenn 
esklavaz dan Lezip. Ler Faraon ti refiz les nou kit Lezip, LESENIER ti touy premie -ne garson ek premie -ne mal 
tou zanimo. Ala kifer nou ofer ansakrifis premie -ne mal enn zanimo e nou repran posesion nou premie -ne 
garson apre ki nou pey enn konpansasion. Sa servis la li fer nou rapel nou obligasion anver LESENIER, 
kouma enn tabiz dan pwagne  ousa enn sign lor fron; pa les nou bliye ki LESENIER ti liber nou, kas lasenn 
esklavaz dan Lezip, ar so gran pouvwar.  
KOLONN NIAZ EK KOLONN  DIFE  
   17. Kan Faraon ti les pep Izraelit ale, Bondie pa ti amenn zot par sime ki ti al borlamer dan Filistia, mem si 
sa ti sime pli kourt. Bondie ti reflesi, "Bizen evite ki bann Izraelit tike e desid pou retourn dan Lezip ler zot 
realize ki pou bizen l ager."  Olie swazir sime zegwi, li ti swazir sime zeping e par bann detour dan dezer li ti 
diriz zot ver Lamer Rouz. Bann Izraelit ti pare pou fer fas ennmi. Moiz ti pran serkey Zozef ar li parski Zozef ti 
dimann bann Izraelit promet ki zot pou sarye so lek or anb ome ler zot kit Lezip. Bann Izraelit ti kit Soukot e 
zot ti pas lanwit dan Etam, dan bor dezer. Dan lazourne LESENIER ti pran form enn kolonn niaz e ti al divan -
divan pou montre zot sime; aswar li ti vinn enn kolonn dife e ti al divan -divan pou ekler  zot l arout. Grasa 
LESENIER zot ti kapav vwayaze lanwit kouma lizour, gide par kolonn niaz kan fer lizour e par kolonn dife kan 
fer nwar.  
TRAVERSE LAMER ROUZ  
14 
 Lerla LESENIER ti dir Moiz, "Dir bann Izraelit retourne pou dres latant divan Pi Airot ant Mig dol ek  Lamer 
Rouz pre kot Bal Zefon. Faraon pou panse ki bann Izraelit finn perdi sime e ki dezer pe antour zot partou 
kote. Sa pou fer so fezer mont lor so latet; li pou bes latet, fonse. Lerla mo triyonf lor Faraon ek so larme 
pou istorik e bann Ezipsien  pou k onpran ki se mwa ki LESENIER." Bann Izraelit ti fer ekzakteman seki ti dir 
zot fer. Kan Faraon ti aprann ki bann izraelit ti lev pake -ale, li ek so bann ofisie ti sanz lide e ti dir, "Ki nou 
finn fer? Nou finn les zot ale e enn sel kou, nou finn perd i tou nou bann esklav!" Faraon ti donn lord pou 
pare so saryo ek so larme. Li ordonn depar tou bann saryo, ikonpri so 600 meyer ki ti dirize par bann meyer 
ofisie. LESENIER ti fer Faraon vinn plis vantar ek teti e li ti tir deryer bann Izraelit ki ti pe al e, laz wa dan leker 
parski LESENIER ti ar zot. Larme Ezipsien ar so seval, saryo ek exper -kondikter fons lor zot ziska ki zot ti 
zwenn bann Izraelit ki ti pik latant kot Lamer Rouz, pre kot Pi Airot ek Bal Zefon.  
48 
    10. Ler bann Izraelit ti trouv Faraon ek so lar me pe fons lor zot, zot ti panike e zot ti dimann LESENIER vinn 
ed zot. Zot ti repros Moiz, "Pa ti ena ase plas pou anter nou dan Lezip? Eski to ti bien bizen amenn nou dan 
dezer pou mor? Ala rezilta to foli grander! Nou pa ti dir twa avan nou demare  ki sa  ti pou arive? Nou ti dir 
twa fou nou lape, les nou mor esklav dan Lezip. Meyer esklav dan Lezip ki kadav dan dezer!" Moiz ti reponn, 
"Pa bizen zot per! Tini anplas e zot pou trouve seki LESENIER pou fer pou defann zot. Samem dernie fwa zot 
pou trouv  sa ba nn Ezipsien la! LESENIER pou lager dan zot plas. Kwar mwa, zot peyna pou fer nanye." 
LESENIER ti dimann Moiz, "Kifer to pe rod led? Dir to pep avanse. Twa Moiz, lev to sagay e tini li lor lamer. 
Dilo, de kote, pou avanse e bann Izraelit pou kapav mar s lor later sek pou travers Lamer Rouz. Nek gete! 
Bann Ezipsien pou vinn sitan fezer ki zot pou bes latet fonse e se koumsa ki mo pou gagn zot. Mo triyonf 
pou extraordiner. Mo pou bat Faraon ek so larme enn bate bef! Lerla bann Ezipsien pou anfen konpran k i se 
mwa ki LESENIER."  
   19. Anz Bondie ki ti divan net ti al poste li deryer bann Izraelit. Kolonn niaz 'si ti fer parey. Li ti al pozisionn 
li ant Ezipsien ek Izraelit. Niaz la ti nwarsi lesiel kote Ezipsien e ti fer labrim leve me kote Izraelit ti ena 
lalimi er. Larme Ezipsien pa ti kapav apros bann Izraelit. Zot ti separe par epeser lanwit. Moiz ti lev so lame 
lor lamer e LESENIER ti fer lamer rekile ar bann rafal sorti dan les. Toutlanwit divan soufle e kot Normalman 
ti ena lamer ti ena later sek. Dilo  ti ka s ande e bann Izraelit ti traverse lor later ferm e de kote ti ena enn 
enorm miray dilo ot kouma montagn. Bann Ezipsien ti swiv ar zot seval, saryo ek kondikter. Zis kouma 
barlizour ti pe tras so prezans dan lesiel, LESENIER ti yam bann Ezipsien depi  lao k olonn niaz ek dife e li ti 
met zot andifikilte. Li ti fer larou saryo tas dan labou. Ti difisil pou avanse. Bann Ezipsien ti dir, "Bago bayon! 
Bondie pe mars ar bannla!"  
   26. LESENIER ti dir Moiz, "Lev to lame lor lamer e dilo pou retourne e pou nw ay lar me Lezip. Moiz ti lev so 
lame lor lamer e gramaten dilo ti retourn normal. Bann Ezipsien ti sey debat pou sap zot lavi, san sikse. 
Larme Ezipsien ti anba lamer pandan ki bann Izraelit ti pe mars lor later ferm ant de montagn dilo. Sa zour 
la LESENIER  ti so v bann Izraelit e kadav bann Ezipsien ti tale partou lor lakot. Kan bann Izraelit ti dekouver 
pouvwar LESENIER e so laviktwar lor bann Ezipsien, zot ti emerveye e zot lafwa dan LESENIER ti grandi e 
anmemtan zot respe pou Moiz ti grandi.  
SANTE MOIZ  
15 
Lerla  Moiz ek bann Izraelit ti sant sa sante la pou selebre grander LESENIER, pou exprim zot lafwa ek zot 
boner:  
"Mo glorifie LESENIER  
Parski li venker,  
So ennmi anba lamer.  
LESENIER li mo sover;  
Li finn liber mwa.  
Limem mo Bondie  
E mo pou sant so grander ; 
Limem Bondie mo papa  
E mo pou sant so pouvwar.  
LESENIER li enn konbatan;  
So nom li LESENIER.  
 
"Larme Lezip ek so saryo  
Fini dan dilo;  
So bann pli bon ofisie  
Pe nouri pwason.  
Ler lamer vinn anvlop zot  
Zot koul anpik dan fon.  
 
"O SENIER, to lame drw at 
apel  pwisans  
Ki fer ennmi vinn lapousier.  
49 
 To vir -vir zot anbalao;  
To koler kouma dife  
Bril to ennmi kouma lapay.  
Kan to soufle lor dilo  
Lamer monte kouma montagn;  
Dan fon dilo  
Likid vinn solid.  
Ennmi ti dir  
'Mo manz ar zot, mo fann ar zot  
Met zot touni;  
Ar mo lepe mo tay -tay zot  
Fer zot nahi.'  
Me zot pa ti kone:  
Enn kout soufle  
Lamer monte;  
Ezipsien koule  
Kouma diplon.  
Dilo bwar zot.  
 
"O SENIER, eski ena bondie  
Ki kapav koste ar twa?  
Ki bondie ena  
To lagras sakre?  
Kisannla kapav kouma twa  
Fer mirak ek aksion er oik? 
To zis lev to lame  
E later aval nou ennmi.  
To parol done li sakre;  
To finn sov to pep;  
To finn gid zot ar to lafors  
Ver later sakre.  
Ler bann nasion tann sa  
Zot tranble kouma fey;  
Bann Filisten gagn tarrtarri.  
Bann lider Edom gagn per;  
Bann g ran kalip a pe tranble;  
Dimoun Kanaan pe dekouraze.  
Partou trip sere, lagorz amare.  
Kan zot trouv to pouvwar, O SENIER,  
Lafreyer paraliz zot lespri  
Imobiliz zot lekor.  
Zot zis kapav gete san fer nanye;  
Admir to pep libere marse, ale.  
To finn gid zot ver Montagn Sakr e 
Kot to finn ranz to lakaz,  
Tanp ki tomem to finn konstrir.  
O SENIER, tomem nou lerwa pou toultan."  
SANTE MIRIAM  
   19. Bann Izraelit ti mars lor later ferm pou travers Lamer Rouz me ler larme Ezipsien ar so saryo ek seval ti 
koumans traverse,  LESENIER ti  fer dilo retourn dan so plas e zot tou ti nwaye. Profetes Miriam, ser Aron, 
lerla ti pran so tanbourinn e tou bann fam ti swiv li. Zot ti zwe zot tanbourinn e zot ti danse. Miriam ti sant 
sa sante la:  
50 
 Nou sant laglwar LESENIER!  
So pouvwar donn  lalimier!  
Ennmi finn vinn satini;  
Faraon galoup touni.  
DILO AMER  
   22. Lerla Moiz ti fer pep Izrael kit Lamer Rouz pou al dan dezer Shour. Pandan trwa zour zot ti mars dan 
dezer e zot pa ti trouv enn sel gout dilo. Ler zot ti ariv Mara zot ti trouv dilo me dilo la t i amer. Li ti enbivab. 
Akoz samem ti apel landrwa la Mara, ki vedir amer. Bann Izraelit ti koumans plengne. "Ki dilo nou pou 
bwar?" Moiz ti priye LESENIER ar boukou ferver e LESENIER ti montre li enn baton. Ler Moiz ti zet baton la 
dan dilo ame r, dilo la t i vinn potab. Lerla LESENIER ti donn zot bann lalwa ki ti bizen gouvern lavi e li ti teste 
si bann Izraelit ti bien konpran. Li ti dir zot, "Si zot montre obeisans konple, si zot fer tou seki mo dir zot fer, 
zot pa pou gagn bann maladi ki ti mi nn bann Ezip sien. Mwa ki LESENIER ki ena pouvwar geri zot." Apre zot ti 
ariv Elim kot ti ena 12 lasours ek 70 pie palmis. Zot ti pik latant dan bor dilo.  
MANA EK KAY  
16 
 Tou bann Izraelit ti kit Elim e kenziem zour, deziem mwa apre ki zot ti finn kit Lezip , zot ti ari v dan dezer 
Sinn ki ti ant Elim ek Sinai. Laba dan dezer tou dimoun ti koumans plengne ar Moiz ek Aron. Zot ti pe dir, "Ti 
pou plis meyer si LESENIER ti touy nou dan Lezip. Laba omwen nou ti kapav asize, manz laviann ek otan 
manze ki nou ti anv i. Olie sa, zot finn amenn nou dan dezer pou mordefen." LESENIER ti dir Moiz, "Mo pou 
fer lapli manze grene lor later pou zot tou. Sak zour dimoun nek bizen sorti andeor lakaz pou ramas manze 
ki zot bizen pou enn zour. La mo pou kapav teste zot pou kone si  zot dispoze  pou swiv enstriksion ki mo finn 
done. Lor siziem zour zot bizen ramas ek prepar manze pou de zour." Moiz ek Aron ti dir tou bann Izraelit, 
"Zordi tanto zot pou gagn prev ki se LESENIER ki ti fer zot kit Lezip. Dime gramaten zot pou trouv so pr ezans 
dan en n lalimier kas lizie. Li finn tann repros ki zot finn fer kont li - wi, kont li, parski nou nou pe zis fer seki li 
dir nou fer." Moiz ti kontinie, "Se LESENIER ki pou donn zot laviann pou manze leswar ek otan dipen ki zot 
anvi pou manze gramate n parski li finn bien tande ki kantite zot finn repros li. Kan zot fer nou repros, 
anverite zot pe repros LESENIER."  
   9. Moiz ti dir Aron, "Dir tou bann Izraelit vinn isi pou dibout divan LESENIER parski li finn tann zot 
konplent." Kouma Aron ti koumans koz ar bann Izraelit, zot ti get dan direksion dezer e, san atann, lalimier 
kas lizie LESENIER ti paret dan enn niaz. LESENIER ti dir Moiz, "Dir bann Izraelit ki mo finn tann zot plengne. 
Touletanto zot pou gagn laviann pou manze e toulegramaten zot pou ga gn kantite d ipen ki zot bizen. Lerla 
zot pou konpran ki mwa, LESENIER, mo zot Bondie." Ler labrim tanto ti koumans leve enn imans troupo kay 
ti vinn poz lor zot kan e zot ti kouver partou. Lelandime gramaten ti ena laroze toutotour zot kan. Kan 
laroze ti e vapore, ti e na enn kous lapat feyte lor sirfas dezer. Li ti osi rafine ki enn kous aysing. Kan bann 
Izraelit ti trouv sa zot ti dimande, "Ki ete sa?" Moiz ti reponn zot, "Samem manze ki LESENIER finn avoye 
pou zot manze. LESENIER so enstriksion li kler. Sa k Izraelit b izen ramas zis seki li bizen, de lit par personn 
dan so fami." Bann Izraelit ti fer sa; ena ki ti ramas enpe plis, lezot enpe mwens. Kan ti fer kont, bann ki ti 
ramas plis pa ti ena vremem plis e bann ki ti ramas mwens ti ena ase. Enn dan lot, zot tou ti r amas dapre 
seki zot ti bizen. Moiz ti dir zot ki falepa garde pou lelandime. Me ti ena detrwa ki ti gard enpe. Lelandime 
ler zot ti get zot manze, li ti ranpli ar moutouk e li ti santi pi. Moiz ti sap lor kal ar zot. Sak gramaten sakenn 
ti rama s seki li ti  bizen e ler soley ti vinn for seki ti reste lor sirfas dezer ti fonn.  
   22. Lor siziem zour, zot ti ramas mana pou de zour, savedir kat lit pou sak dimoun. Bann diferan lider 
Izraelit ti vinn get Moiz pou raport sa e Moiz ti dir zot, "LESENIE R finn ordon e ki dime li enn zour konze, enn 
zour repo neseser ki sakre, zour LESENIER. Kwi tou seki ena pou kwi zordi e gard enn parti pou dime." 
Kouma Moiz ti rekomande, zot ti gard enn parti pou lelandime. Mirak! Manze la pa ti gate. Moiz ti dir zot, 
"Manz manze ye r zordi parski zordi li zour Saba, zour repo, zour LESENIER. Zot pa pou gagn manze andeor 
nou kan. Zot bizen ramas manze pou set zour pandan sis zour parski setiem zour pa pou ena manze pou 
ramase." Lor setiem zour ti ena detrwa ki ti al rod ma nze e normal  zot ti bat lamok. Lerla LESENIER ti 
dimann Moiz, "Komie letan ankor zot pou refiz ekout mo lord? Be rapel ki mwa, LESENIER, mo finn donn zot 
enn zour repo e akoz sa lor siziem zour zot gagn drwa ramas manze pou de zour e pou ena ase pou de zou r 
51 
 pou tou di moun. Lor setiem zour, zot bizen res kot zot, pa sorti." Finalman dimoun ti konpran ki lor setiem 
zour pa gagn drwa fer okenn travay.  
   31. Bann Izraelit ti apel manze la 'mana'. Li ti fer ar ti lagren blan ki ti gagn gou biskwi kwi dan dimiel . Moiz 
ti dir zot, "LESEGNER finn ordonn nou prezerv enpe mana pou ki nou kapav montre nou bann desandan ki 
kalite manze LESENIER ti donn nou dan dezer ler li ti pe amenn nou andeor Lezip." Moiz ti dir Aron, "Met de 
lit mana dan enn po e poz po la dan prez ans LESENIER  pou prezerv li pou nou bann desandan. Kouma 
LESENIER ti ordone, Moiz ek Aron ti plas po la divan Kof Lalians pou asir so prezervasion. Pandan 40 an 
bann Izraelit ti manz mana ziska zot ti rant dan pei Kanaan kot zot ti etabli.  
DILO SORT DAN RO S 
17 
 Tou ba nn Izraelit ti kit dezer Sinn e zot ti pe deplase dapre sime trase par LESENIER. Zot ti aret Refidim me 
laba pa ti ena dilo pou bwar. Bann Izraelit ti plengne e ti dimann dilo, "Donn nou dilo, Moiz!" Moiz dir zot, 
"Kifer zot nek plengne? Kifer zot m et paro l Bondie andout?" Me pep Izrael ti kontinie plengne. Laswaf ti pe 
pens zot. Zot dir Moiz, "Kifer to finn tir nou dan Lezip? Aster dan dezer, nou, nou zanfan ek nou zanimo pe 
mordeswaf!" Moiz dimann led LESENIER dan so lapriyer, "Ki mo kapav fer SENI ER? Mo pep araze. Zot pre 
pou lapid mwa."  
   5. LESENIER ti dir Moiz, "Pran detrwa lider Izrael ar twa e ai divan -divan. Amenn ar twa sagay ki to ti servi 
lor Nil. Mwa mo pou dibout divan twa lor enn ros lor Montagn Sinai. Tap lor ros la ar to sagay e dilo  pou 
sorti pou ki lepep kapav bwar." Moiz ti fer sa divan bann lider Izrael. Landrwa la ti gagn nom Masa ek 
Meriba parski bann Izraelit ti fer konplent e zot ti met parol Bondie andout ler zot ti dimande, "LESENIER ar 
nou ousa non?"  
LAGER KONT AMALEKIT  
   8. Bann  Amalekit ti vinn atak bann Izraelit dan Refidim. Moiz ti dir Joshwa, "Swazir detrwa zom pou fer fas 
bann Amalekit dime. Mwa mo pou dibout lao lor kolinn ar mo sagay ki Bondie finn dir mwa sarye." Joshwa 
ti swiv lord Moiz e li ti al lager kont bann Amaleki t. Letansa Moiz, Aron ek Our ti mont lao lor kolinn. Tanki 
Moiz so lame ti leve bann Izraelit ti konn laviktwar me kan Moiz so lame ti bese, bann Amalekit ki ti pe 
gagne. Kan Moiz sa de lebra ti fatige, Aron ek Our ti amenn enn gro ros pou li asize e zot t i dibout de kote li 
pou tini so de lame lao ziska ki soley ti kouse. Ala kimanier Joshwa ti reysi bat bann Amalekit. Lerla 
LESENIER ti dir Moiz, "Aster bizen ekrir zistwar sa laviktwar la pou ki dimoun pa bliye. Dir Joshwa ki mo pou 
fini bann Amalek it net. " Moiz ti konstrir enn otel e li ti apel li "LESENIER limem mo pavyon." Li ti dir, "Lev 
pavyon LESENIER bien -bien ot. LESENIER pou kontinie lager kont bann Amalekit toultan, toultan, toultan!"  
JETRO VIZIT MOIZ  
18 
 Moiz so boper, Jetro, pret Midian, ti apra nn tou seki Bondie ti fer pou Moiz ek pou pep Izrael ki Moiz ti 
amenn andeor Lezip. Li ti vinn get li e li ti akonpagne par Zipora, fam Moiz ki ti res dan Lezip, ek osi par de 
garson Moiz, Gersom ek Eliezer. (Moiz  ti dir, "Mo enn etranze dan enn pei etranz ". Akoz sa li ti apel li 
Gersom. Kan Eliezer ti ne, Moiz ti dir, "Bondie mo papa ti ed mwa e ti anpes Faraon touy mwa." Alor li ti 
apel so deziem garso Eliezer.) Donk Jetro, so tifi Zipora ek so de tizanfan ti vin n zwenn Moiz dan dezer. 
Bann Izraelit ti dr es zot kan kot montagn sakre. Jetro ti fer Moiz kone ki li ti pe vini. Moiz ti kit so latant pou 
al akeyir li; li ti salie li, anbras li. Apre bann preliminer, zot ti al dan latant Moiz. Moiz ti rakont so boper to u 
seki LESENIER ti fer pou pini Faraon ek L ezip ek pou ed bamm Izraelit. Li ti osi rakont li mizer zot ti pase lor 
sime e kouma LESENIER ti sov zot. Kan Jetro ti finn tann tousa, li ti extra ere. Li ti dir, " Nou loue LESENIER ki 
finn protez zot kont Farao n ek pep Lezip! Nou loue LESENIER ki finn l iber so pep depi esklavaz. Aster mo sir 
ki LESENIER, limem pli gran ki tou bondie parski li finn fer sa kan bann Ezi psien ti pe fer zot gran -nwar." 
Lerla Jetro ti ofer ann ofrand pou brile antie; li ti osi amenn l ezot sakrifis pou ofer Bondie. Aron ek lezo t 
lider Izraelit ti zwenn li pou manz manze sakre parski sa ti form parti servis la.  
NOMINASION BANN ZIZ  
   13. Lelandime Moiz ti pas enn lazourne pou regle bann konfli ant dimoun. Kan Jetro ti trouve ki kantite 
travay Moiz ti bizen fer, li ti dimann li, "  Kifer to fer tousa touse l? Kifer tousel to okip problem enn filwar 
dimoun depi gramaten ziska aswar? Moiz ti reponn li, "Mo oblize fer sa parski zot vinn get mwa pou konn 
52 
 volonte Bondie. Kan de dimoun ena enn dez akor, zot vinn get mwa e mwa mo deside kisa nnla antor, 
kisannla ena rezon e mo profite pou montre zot volonte ek lalwa Bondie." Lerla Jetro ti koze, "Mo pa kwar 
to pe fer kouma bizen. Pa zis to pe rente, to pe rent lezot 'si. Enn sel dimoun pa kapav fer to usa, tousel! 
Permet mwa donn twa detrwa tik onsey e Bondie pou soutenir twa. Li korek ki to reprezant sazes Bondie e 
ki to regle konfli ant dimoun. Li korek ki to ansegn dimoun lalwa ek volonte Bondie; ki to montre zot bon 
manier viv ek aksion korek. Me anp lis to bizen swazir enpe zom konpetan e nom  zot kouma bann lider pep 
Izrael: enn lider pou sak mil dimoun; enn lider pou sak san dimoun; enn lider pou sak senkant dimoun ek 
enn lider pou sak dis dimoun. Sa bann lider la zot bizen ena lafwa dan Bondie, zot bizen onet e zot bizen 
prop, pa bann manzer  gous. Fer zot vinn bann ziz pep Izrael lor enn baz permanan. Zot va regle bann tipti 
konfli e kan ena bann kees konplike, zot va vinn ver twa. Koumsa, zot pou ed twa sarye fardo la. Si to fer sa 
e Bondie beni, to  pa pou fatig dan vid e bann dimoun pou ret ourn kot zot lape dan lespri.  
   24 Moiz ti aksepte konsey Jetro e li ti nom bann dimoun konpetan parmi pep Izrael. Zot ti vinn lider pou 
sak mil dimoun; lider pou sak san dimoun; lider pou sak senkant dimoun ek lider pou sak dis dimoun. Zot ti 
vinn bann ziz lor enn baz permanan; zot ti regle bann tipti konfli e kan ti ena bann kees konplike, zot ti 
konsilte Moiz. Moiz ti dir so boper 'Salam!' E Jetro ti retourn kot li.  
BANN IZRAELIT LOR MONTAGN SINAI  
19 
 Pep Izra el ti kit Refidim e lor premie zour dan trw aziem mwa depi ki zot ti finn kit Lezip, zot ti ariv dan 
dezer Sinai. Zot ti dres zot kan kot lipie Montagn Sinai e Moiz ti mont montagn la pou zwenn Bondie. Lavwa 
Bondie ki koz ar li depi lao montagn e ti dir li koz ar bann Izraelit, desandan Zakob e dir zot, "Zot ti trouve 
kouma mo ti ranz bann Ezipsien zot kari; zot ti trouve kouma mo ti sarye zot pou amenn zot isi, parey 
kouma mama -leg sarye piti leg lor so lezel. Aster , si zot ekout mwa e respekte lakor ant no u, zot pou res mo 
pep. Later antie li pou m wa me zot zot pou mo pep prefere, enn pep ki rekonet zis mwa e ki pou, koumadir, 
mo pret lor later." Moiz ti redesann e ti fer enn lasanble bann lider Izraelit pou dir zot tou seki LESENIER ti 
finn ordonn li dir z ot. Lerla zot tou ti dir, "Nou pou fer tou seki LESENIER finn dir!" Moiz ti remont montagn 
pou enform LESENIER.  
   9. LESENIER ti dir Moiz, "Mo pou vinn koste ar twa dan enn niaz epe afen ki tou dimoun pou tann mwa 
koz ar twa e sa pou fer zot kwar dan twa pou toultan." Moiz ti dir LESENIER seki dim oun ti reponn. LESENIER 
ti dir li, "Al dir zot ki zordi ek dime zot bizen pirifie zot lekor ek zot lespri pou fer servis. Zot bizen lav zot lenz 
prop e pare pou seremoni apredime. Sa zour la mo pou desann lor Mont agn Sinai kot zot tou pou kapav 
trouv mwa. Rey enn lalinn otour montagn la e personn pa gagn drwa sot li. Dir dimoun ki falepa zot mont 
montagn la ousa vinn pre ar li. Si kikenn met so lipie lor montagn la, li merit lamor. Swa lapid li ousa touy li 
ar fles . Fale pa tous so lekor. Sa regleman la li valab pou dimoun ek zanimo. Bizen ekzekit zot. Me kan zot 
tann son tronpet, lerla dimoun pou gagn drwa mont montagn la." Lerla Moiz ti desann pou enform bann 
Izraelit lor preparasion pou servis. Zot ti lav zot len z. Moiz ti dir zot, "Zot bizen pare pou ser vis apredime. 
Antretan falepa ena rapor sexiel."  
   16. Gramaten trwaziem zour ti ena loraz ek zekler; enn niaz epe ti paret lor montagn; son tronpet ti eklate 
dan lezer. Tou dimoun dan kan ti tranble ar lafreyer.  Moiz ti amenn zot kot lipie montagn pou zw enn 
Bondie. Lafime ti kouver Montagn Sinai parski LESENIER ti desann dan enn laflam. Lafime ti monte kouma 
dan lasemine moulen e tou dimoun ti gagn lakranp. Son tronpet ti vinn deplizanpli for. Moiz ti koze e 
LESE NIER ti reponn li akout loraz. LESENIER ti poz lor latet Montagn Sinai e li ti dimann Moiz vinn zwenn li. 
Moiz ti mont lao e LESENIER ti dir li, "Al dir bann dimoun ki fale pa zot sot lalinn ki finn trase otour montagn 
pou vinn get mwa. Si zot fer sa zot p ou mor. Bann pret ki rod koste bizen pirifi e zot lekor ek zot lespri. Sinon 
mo pou pini zot."  
   23. Moiz ti reponn, "Dimoun pa kapav vinn lao parski ou ti ordone ki montagn la sakre e nou finn dres enn 
lalinn otour li ki personn pa gagn drwa sote." LESENI ER ti reponn, "Desann e remonte ar Aron. Me  bann 
pret ek lezot dimoun pa gagn drwa sot lalinn ki finn drese otour mo montagn. Sinon, garazot!" Moiz ti 
desann pou enform pep Izrael lor volonte LESENIER.  
 
 
53 
 DIS KOMANNMAN  
20 
 Bondie ti koze. Ala seki li ti dir, "Momem LESENIER, zot Bondie, ki ti amenn zo t andeor Lezip kot zot ti viv 
anesklavaz. Pa ador okenn lezot bondie apart mwa. Falepa fer bann zimaz kreatir ou obze ki trouv dan 
lesiel, lor later ek dan dilo souteren. Pa fabrik idol; pa ador idol. Mwa, LESENIE R, mo pa aksepte okenn rival. 
Mo pini seki air mwa e pinision la desann plizier zenerasion. Me mo lamour pou seki kontan mwa e 
respekte mo lalwa li travers zenerasion par milie.  
   7. "Pa servi mo nom pou fer move zafer parski mwa, LESENIER, mo pou pini ba nn ki mal servi mo nom. 
Obzerv pratik Saba ki sakre. Pandan sis zour zot travay me setiem zour se enn zour repo ki konsakre pou 
mwa, LESENIER. Sa li enn zour konze. Personn pa gagn drwa travay - ni dimoun, ni esklav, ni zanimo, ni 
etranze ki viv dan pei. P ersonn! Pandan sis zour mo ti kre liniver. Lor setiem zour mo ti repoze. Ala kifer 
mwa, LESENIER, mo finn beni Saba e mo'nn fer li sakre.  
   12. "Respe mama -papa! Koumsa zot pou kapav viv lontan dan pei ki mo pe donn zot. Pa touy dimoun. Pa 
komet adilter. Pa koken. Pa fer fos akizasion lor dimoun.  
   17. Pa rod pran lakaz to vwazen; pa rod pran so fam, so esklav, so zanimo, so dibien."  
LAFREYER LEPEP  
   18. Kan dimoun ti tann tapaz loraz ek son explozif tronpet e kan zot ti trouv zekler ek lafime lor montag n, 
zot ti gagn tranbleman e zot ti al dibou t lwen. Zot ti dir Moiz, "Si to koz ar nou, nou ekoute; nou per ki si 
Bondie koz ar nou, nou pou mor." Moiz ti dir zot, "Pa trakase! Bondie finn vinn teste zot, fer zot obeir li pou 
ki zot pa fer pese." Me dimoun ti prefer kontinie dibout olwen. Zis Moiz k i ti al pre ar niaz nwar kot Bondie 
ti ete.  
REGLEMANTASION OTEL  
   22. LESENIER ti ordonn Moiz pou dir bann Izraelit, "Zot finn bien trouve kouma mwa, LESENIER, mo finn 
koz ar zot depi lao dan lesiel. Falepa ki zo t ranz bann idol lor ou larzan pou zot ador e anplis ki mwa. Fer enn 
otel ar later pou mwa e lor la fer zot sakrifis zanimo ki zot bizen brile net pou rant ankominion ar mwa. Dan 
sak landrwa ki mo swazir pou servis sakre, mo pou prezan e mo pou beni zot. Si  zot swazir pou fer enn otel 
anros , pa met ros taye parski kan zot tay ros ar sizo frwa, ros la nepli bon pou mwa. Falepa ranz otel lor oter 
ar enn ranze peron parski ler kikenn pe mont peron, dimoun anba pou dekouver so febles.  
TRETMAN ESKLAV  
21 
 "Donn ba nn Izraelit sa bann lalwa la: Si to aste en n esklav Ebre, li pou travay pou twa pandan sis -zan. Lor 
setiem lane to bizen liber li san kondision. Si li pa ti marye ler to ti aste li, li pa pou kapav amenn enn fam ar 
li ler li ale. Me si li ti enn zom marye ler to ti aste li, li gagn drwa amenn so fa m ar li. Si so met ek patron finn 
donn li enn fam ki finn donn nesans zanfan, fam la ek so zanfan zot propriyete met ek patron. Esklav libere 
bizen ale tousel. Me si esklav la dir ki li kontan so met ek patron, so  fam ek so zanfan e ki li pa'le liberte, 
lerla so met ek patron bizen amenn li dan enn plas kot fer lapriyer. Laba li bizen apiy kont laport ousa kont 
poto laport e so met ek patron bizen pers so zorey. Lerla li pou vinn esklav met ek patron pou toultan.  
   7. "Si enn zom vann so tifi kouma esklav,  tifi la zame pa pou gagn liberte kouma esklav zom. Si ti vann tifi 
la pou li vinn fam dimoun ki aste li me apre dimoun la pa apresie li, li oblize revann tifi la ar so papa; met ek 
patron la pa gagn drwa vann tif i la ar enn etranze parski li finn malazir anver tifi la. Si enn dimoun aste enn 
esklav fam pou donn so garson, li bizen tret tifi la kouma so prop tifi. Si enn zom pran enn deziem fam, li 
bizen donn garanti ki premie fam la pou gagn mem kantite manze ek l enz e ki li pou ena mem drwa ki li ti 
ena a van deziem maryaz so mari. Si zom la pa onor so obligasion, li bizen donn premie fam la so liberte san 
kondision.  
LALWA KONT VIOLANS  
   12. "Si kikenn bat kikenn e touy li, agreser la merit lamor. Me si kikenn touy kikenn par aksidan, san 
lentansion pou do nn lamor, pou ena enn plas ki mo pou swazir kot li kapav res ansekirite. Me si kikenn 
perdi kontrol akoz so koler e par expre li touy  kikenn, li merit lamor mem si li vinn rod sekour kot mo otel. 
Nenport kisannla ki bat so papa ousa so mama, li merit lamor . Si kikenn kidnap enn dimoun pou fer biznes 
54 
 ou pou fer li vinn esklav, li merit lamor. Si kikenn modi so papa ousa so mama, li merit  lamor. Si de dimoun 
lager e enn ladan bles lotla ar enn ros ousa enn koutpwen me pa ena lamor, pa pou ena okenn pinision. Me 
si blese la bizen res lor lili e pli tar bizen beki pou kapav marse, dimoun ki finn bles li bizen donn li enn 
konpansasion pou let an ki li finn perdi e li bizen okip li ziska li korek net. Si enn propriyeter esklav pran enn 
baton e bat so esklav, zom ou sa fam, e esklav la mor anplas, bizen pini propriyeter esklav la. Me si esklav la 
mor detrwa zour pli tar, pa pou ena pinision parski  so lapert li deza enn pinision.  
   22. "Si bann zom pe lager e zot bles enn fam ansent ki perdi so baba me ki pa sibir lez ot prezidis, koupab 
bizen pey enn konpansasion selon estimasion mari fam la avek lakor enn ziz. Me si fam la finn sibir blesir, 
pinis ion la li bizen dapre sa formil la: lavi pou lavi; lizie pou lizie; ledan pou ledan; lame pou lame; lipie pou 
lipie; brilir  pou brilir; blesir pou blesir; gratignir pou gratignir. Si kikenn kas lizie so esklav, fam ousa zom, li 
bizen rann li so liberte. Sa  li vinn enn konpansasion pou seki esklav la finn perdi. Si li grenn enn ledan, li 
bizen donn li so liberte ankonpansasion.  
RESPONSABILITE BANN PROPRIYETER  
   28. "Si enn toro atak e touy kikenn, bizen lapid li e falepa manz so laser. Sa li pa enn rezon po u pini so 
propriyeter. Me si enn toro gagn labitid atak dimoun e so propriyeter finn deza gagn warning me li pa finn 
fer na nye pou kontrol bebet la e met li dan enn lanklo, toulede merit lamor. Me si koumadir ena enn 
desizion pou reklam enn lamann dan plas  lamor propriyeter la, lamann la li bizen enportan. Si toro la touy 
enn tifi ousa enn tigarson, bizen aplik mem regleman. S i toro la touy enn esklav zom ousa fam, propriyeter 
toro bizen pey propriyeter esklav 30 pies larzan e bizen touy toro la kout ros. S i kikenn tir kouverk enn pit 
ou si li fouy enn pit me bliye met enn kouverk e enn toro ousa enn bourik tom dan trou, sa dim oun la bizen 
donn propriyeter la enn konpansasion ki reprezant valer zanimo la. Kan li pey konpansasion, li kapav gard 
lekor zanimo m or la. Si enn toro touy enn lot toro ki apartenir pou enn lot dimoun, toulede dimoun pou 
bizen vann toro vivan la e partaz lamone la ade e zot kapav osi partaz laser zanimo mor la ade. Me si toro la 
ti ena labitid atak lezot toro, lerla propriyeter toro vi van ki pa finn met li dan enn lanklo, bizen donn 
propriyeter toro mor enn lot toro me li kapav gard lekor toro mor.  
LALWA K I KONSERN REPEYMAN  
22 
 "Si kikenn koken enn vas ousa enn mouton, touy li ou vann li, li bizen pey senk vas pou sak vas e kat 
mouton pou sak mouton. Li bizen peye pou tou seki li finn koken. Si li pa posed nanye, kapav vann li kouma 
enn esklav pou pey dimou n ki viktim vol. Si tr ouv zanimo koken - ki li vas, bourik ousa mouton - vivan dan 
so posesion, bizen fer li pey de zanimo pou sak zanimo ki li finn koken. Si may enn voler pe defons laport 
aswar pou rant dan lakaz e propriyeter lakaz touy li, pa kapav dir  ki dimoun ki finn tou y voler la li koupab 
mert. Par kont si sa arive dan lazourne, propriyeter la li koupab mert. Si kikenn les so zanimo trene dan karo 
lezot dimoun e bann zanimo la fer dega, propriyeter zanimo la bizen dedomaz propriyeter karo andomaze.  
Si kikenn finn met di fe dan so prop karo me dife la fane, al fer dega dan karo lezot, seki finn alim dife la 
bizen pey domaz.  
   7. "Si kikenn aksepte pou gard lamone ek bann obze valer, ki apartenir pou enn lot dimoun, dan so lakaz e 
voler pas ar li, si may voler la bizen fer  voler la pey so doub. Me si pa may voler la, dimoun ki ti aksepte pou 
gard lamone ek obze valer bizen al dan enn landrwa sakre e divan temwen li bizen fer serman ki li pa finn 
fer marday. Si kikenn aksepte pou gardien zanimo enn lot dimoun e ki zanimo la mor, blese ou disparet 
akoz enn vol, si pa ena temwen, dimoun ki finn aksepte pou okip zanimo so prosen, bizen fer serman dan 
enn landrwa sakre ki pa li ki finn koken zanimo la. Si zanimo la pa finn disparet akoz enn vol, propriyeter 
zanimo la bizen aksept e so lapert e dimoun ki ti ofer so led - gardien la - pa ena pou pey okenn domaz. Si 
bebet sovaz finn touy zanimo la, bizen montre propriyeter zanimo lapo -lezo zanimo mor kom prev. Pa 
kapav fer gardien zanimo pey domaz dan sa ka la. S i kikenn pran enn zani mo prete e ki dan labsans so 
propriyeter, zanimo la blese ousa mor, anprenter bizen ranplas zanimo la. Si sa ariv dan prezans propriyeter 
zanimo la, peyna nanye pou peye. Si ti lwe zanimo la, kas lokasion kouver lapert la.  
LALWA MORAL  EK RELIZIE  
   16. "Si  enn zom gagn relasion sexiel ar enn vierz e tifi la pa fianse, zom la bizen pey enn dot e oblize marye 
ar tifi la. Me si papa la pa dakor ar maryaz la, zom la bizen pey papa la enn som egal ar dot ki peye pou 
55 
 marye ar enn vierz. Bize n ekzekit enn fam ki p ratik sorselri. Bizen ekzekit enn zom ki gagn relasion sexiel ar 
zanimo. Bizen ekzekit nenport kisannla ki ofer sakrifis enn lot bondie ki mwa, LESENIER.  
   21. "Falepa maltret ou fer dominer ar bann etranze. Pa bliye ki zot ti etranz e dan Lezip. Falepa ma ltret 
bann vev ek bann orfelen. Si zot fer sa, mwa LESENIER, mo pou reponn prezan ler zot kriye pou dimann led. 
Mo pou san pitie pou bann ki persekit vev ek orfelen. Mo fer zot fam vinn vev ek zot zanfan vinn orfelen san 
papa. Si enn Izraelit pov dimann po u pran enpe lamone prete, pa fer kouma kaser. Pret li lamone san 
lentere. Si kikenn finn met so manto angaz kom garanti ki li pou rann seki li dwa, rann li so manto avan 
soley al kouse parski li bizen sa kan aswar fer fre. Li pa ena n anye apart sa pou prot ez li kont freser. Ler li 
dimann mo led mo pou ed li parski bonte ek pardon form parti mo natir.  
   28. "Pa dir lemal lor Bondie e falepa zot modi enn lider pep Izrael. Fer mwa bann ofrand ki sorti dan zot 
karo apre rekolt. Donn mwa z ot premie -ne garson ek  premie -ne mal zot zanimo. Les premie -ne mal res ar 
so mama pandan set zour e lor witiem zour ofer li mwa. Zot, zot mo pep. Pa manz laviann zanimo ki finn 
touye par bebet sovaz; donn laviann la bann lisien pou manze.  
LAZISTIS EK DRW ATIR  
23 
 "Pa fann rime r e pa ed enn dimoun koupab ar fos temwayaz. Pa mars ar mazorite si zot dan erer ou si zot 
bann fos temwen ki pe viol lazistis. Kan enn dimoun pov dan dok, falepa nou get ar de lizie. Si to trouv 
zanimo to ennmi pe trene, amenn li kot  li. Si so bourik finn  kabose ar pwa, ed li pou ki bourik la kapav 
rekoumans marse. Pa get lot kote, ale! Falepa nou refiz donn lazistis enn dimoun pov kan li vinn ankour. 
Falepa fer fos akizasion e pa fer inosan vinn koupab e lerla ekzekit li. Mwa, LESENI ER, mo pou kondann sa 
kouma lemal. Falepa pran braib parski enn braib anpes nou trouv kler e bon vinn move e inosan vinn 
koupab. Falepa maltret enn etranze. Pa bliye mizer ki zot ti pase ler zot ti etranze dan Lezip.  
SETIEM LANE, SETIEM ZOUR  
   10. "Kiltiv  zot karo pandan si -zan e rekolte seki li prodwir. Me les later la poze setiem lane e pa rekolte 
seki pouse. Les bann pov manz seki ena e les zanimo manz leres. Fer mem zafer dan tou zot plantasion. 
Travay pandan sis zour par semenn; setiem zour li enn zou r repo. Sa pou permet tou kreatir repoze - 
travayer, esklav ek zanimo. Pran kont tou seki mo pe dir zot! Pa priye lezot bondie; falepa ki zot mem 
mansionn nom sa bann bondie la.  
TRWA GRAN FET  
   14. Bizen selebre trwa fet par an pou onor mwa. Dan lemwa Abi b, samem mwa ki zot ti  kit Lezip, selebre 
Fet Dipen San Lelven manier ki mo ti dir zot bizen fer. Pandan set zour karem fale pa manz dipen ki kontenir 
lelven. Falepa zot vinn priye mwa lame vid. Selebre Fet Lakoup kan zot koumans rekolte rannman zot karo. 
Answit selebre Fet Laf en Rekolt kan vie lane pe al fini. Toulezan pou sa trwa fet la tou bann zom bizen bizen 
vinn ador mwa, LESENIER, zot Bondie. Kan zot fer sakrifis zanimo, falepa zot ofer dipen ar lelven. Lagres 
bann zanimo ki finn sakrifie dan sa trwa  fet la bizen fini kon some avan soley lelandime leve. Sak lane , 
amenn premie zepi may, ki zot kase, dan lakaz LESENIER, zot Bondie. Falepa zot kwi enn timouton ousa enn 
tikabri dan dile so mama.  
PROMES EK ENSTRIKSION  
   20. Mo pou avoy enn anz divan zot po u protez zot pandan zo t vwayaz e li pou montre zot sime pou al plas 
ki mo finn prepare pou zot. Ekout so konsey! Pa fer fos ar li parski mwa ki finn donn li sa mision la e li pa 
pou aksepte katakata. Me si zot ekout li e swiv so enstriksion ki mwa mo finn donn li, mo pou konbat  tou 
zot bann ennmi. Mo anz pou al divan zot e amenn zot dan pei Amorit, Itit, Perizit, Kanaan, Ivit ek Zebizit e 
mo pou detrir sa bann dimoun la. Falepa zot montre respe pou bann bondie sa bannla e falepa zot adopte 
bannla zot ritiel . Detrir zot idol e de moli zot bann kolonn swadizan sakre. Si zot priye mwa, LESENIER, zot 
Bondie, mo pou garanti zot dilo ek nouritir e mo pou fer zot maladi fonn. Dan zot pei okenn fam pa pou fer 
pert e personn pa pou steril. Mo pou fer zot tou viv lonta n. 
   27. Mo pou fer b ann dimoun, ki kont zot, per mwa; mo pou met dibri dan latet zot ennmi; mo pou fer zot 
zet zarm, sove. Mo pou fer zot ennmi panike; mo pou repous bann Ivit, Kanaan ek Itit amizir mo pep 
avanse. Mo pa pou balye zot tou enn sel kou me d ousma -dousma pou donn mo pep letan vinn for pou ki 
56 
 zot kapav pran kontrol partou. Sinon pei la pou vinn golmal e bann bebet feros pou peple partou, si mo 
balye karo enn sel kou. Zot pei pou koumans kot golf Akaba e pou al ziska Mediterane; depi dezer ziska  
Larivier Efrat. Zot p ou ena pouvwar lor bann pep ki viv laba e zot bizen repous bannla amizir zot avanse. 
Falepa sign okenn lakor ar zot ousa ar zot bondie. Pa les zot viv dan pei ki mo finn donn zot parski ena 
danze ki bannla ris bann Izraelit lor sime p erdision. Si zot vener  bannla zot bondie, savedir zot finn rant dan 
piez modi."  
LALIANS FINN SELE  
24 
 LESENIER ti dir Moiz, "Vinn zwenn mwa lor montagn, twa, Aron, Nadab, Abiou ek 70 lider Izrael; kan zot 
finn ariv enn bon distans ar mwa, arete pou vener m wa. Zis twa, Moiz, per sonn apart twa, koste ar mwa. 
Lepep pa gagn drwa met lipie lor montagn." Moiz ti desann pou al enform lepep lor bann komannman ek 
lalwa LESENIER e tou dimoun ti reponn, "Nou pou fer tou seki LESENIER finn dir." Moiz ti ekrir tou bann 
komannman LESENIER. Bo ner lelandime gramaten, li ti ranz enn otel kot lipie montagn e ti fons douz ros 
dan later, enn pou sak tribi Izrael. Lerla li ti dimann bann zenn zom bril sakrifis pou LESENIER e ofer betay 
ansakrifis kominion. Moiz ti pran lamwatie disan bann zanimo, ti met li dan bann bol; lot lamwatie li ti avoy 
lor otel. Lerla li ti pran liv lakor dan lekel ti ena bann komannman LESENIER e li ti lir zot for pou tou dimoun. 
Lepep ti reponn, "Nou pou obeir LESENIER e nou pou fer tou seki li finn dim ann nou."  
   8. Lerla Moiz ti pran disan dan bol e li ti avoy li lor dimoun prezan. Li ti dir, "Sa disan la pe sel lakor ki 
LESENIER ti fer ar nou ler li ti donn nou bann komannman." Moiz, Aron, Nadab, Abiou ek 70 lider Izrael 
remont montagn e zot ti trouv  Bondie Iz rael. Li ti pe dibout lor enn sirfas sali safir pli ble ki ble lesiel. Bondie 
pa ti fer ditor bann lider Izrael. Okontrer zot ti trouv Bondie e zot ti manze, bwar ansam.  
MOIZ LOR MONTAGN SINAI  
   12. LESENIER ti dir Moiz, "Vinn get mwa lao lor mo ntagn e la ba mo pou donn twa de plak anpier lor ki mo 
finn ekrir bann tou bann lalwa neseser pou devlopman lepep." Moiz ek so asosie ti pe pare pou monte e 
kan li ti koumans mont montagn sakre, Moiz ti dir bann lider, "Atann nou dan kan ziska nou retourne.  Aron 
ek O ur pou res ar zot. Si ena kik problem, al get zot." Moiz ti mont Montagn Sinai. Enn gran niaz ti anvlop 
latet montagn la. Lalimier kas lizie prezans Bondie ti desann lor montagn. Pou bann Izraelit anba, lalimier la 
ti kouma enn gran laflam lor la tet montag n. Niaz la ti anvlop latet montagn pandan sis zour. Lor setiem 
zour, LESENIER ti koz ar Moiz depi dan niaz. Moiz ti mont montagn ziska li ti rant dan niaz. Li ti res laba 
pandan 40 zour ek 40 nwit.  
OFRAND POU LATANT SAKRE  
25 
Bondie ti dir Moiz,  "Dir bann  Izraelit fer bann ofrand pou mwa. Aksepte nenport ki ofrand ki dimoun pe fer. 
Bann ofrand la bizen: lor, larzan, bronz; tisi extra; lalenn ble, mov ek rouz; lenz ki fer ar pwal kabri; lapo 
mouton mal ki finn tenn rouz; kwir soup; dibwa lakasia; dilwil pou  lalanp; zepis pou met dan diwil beni ek 
dan parfen; pier presiez ek bizou pou dekor vetman seremonial Gran Pret. Lepep bizen ranz enn latant 
sakre pou mwa. Koumsa mo kapav viv parmi zot. Fer li, dekor li ek meble li dapre plan ki mo pou donn twa . 
KOF LALI ANS 
   10. "Fer enn kof ar dibwa lakasia: so longer 110 santimet, so larzer 66 santimet ek so oter 66 santimet. 
Bizen rekouver so andan ek so deor ar lor pir; anplis bizen met enn bordir lor toutotour. Fer 4 bag an lor ki 
fixe ar so kat lapat, de  sak kote;  prepar de bar ar dibwa lakasia rekouver ar lor ki rant dan de bag sak kote, 
ki bann porter pou sarye lor zot zepol. Bann bar la bizen res dan bann bag la; zame pa tir zot. Met dan kof la 
de plak anpier ki mo pou donn zot e lor ki mo finn ekrir b ann komann man. Fer enn kouverk ar lor pir, longer 
110 santimet e larzer 66 santimet. Ar lor ki gard tras marto, ranz de stati kreatir selest ar lezel deplwaye; 
entegre zot ar kouverk la dan de extremite. De kreatir la pou get zot kamarad sakenn e zot lezel  deplwaye 
pou kouver kouverk la. Met de plak anpier andan kof la e ferm kof la ar so kouverk. Mo pou vinn zwenn zot 
laba e lao kof la ant de kreatir selest, mo pou donn Pep Izrael tou mo bann lalwa.  
57 
 LATAB POU DONN BONDIE DIPEN  
   23. Fer enn latab ar dibwa  lakasia, longer 88 santimet, larzer 44 santimet ek oter 66 santimet. Rekouver li 
ar lor e met enn bordir lor toutotour; met enn kad 75 milimet larzer toutotour e otour kad la met enn lot 
bordir lor. Fer kat bag lor e fixe zot dan kat kwen kot lapat latab la ete, pr e kot rebor. Servi bag la pou 
soulev ek sarye latab la ar led de bar ki pas dan de bag sak kote. Fer bann bar la ar dibwa lakasia rekouver 
ar lor. Fer bann lasiet, soukoup, po ek bol pou servi kan fer ofrand diven. Tou bann resipian bize n fer ar lor 
pir. Met latab la divan Kof Lalians e lor latab la bizen toultan ena dipen sakre ki finn ofer mwa.  
STENN POU LALANP  
   31. Ranz enn stenn pou lalanp an lor pir. Fer so baz ek so kolonn ar lor ki gard tras marto; bann fler, 
bouton ek petal , ki dekor li , bizen entegre ar stenn la. Pou ena sis brans, trwa sak kote kolonn la. Sak brans 
pou dekore ar trwa fler kouma fler zamann ar petal ek bouton. Lor kolonn la 'si pou ena dekorasion: kat fler 
kouma fler zamann ar bouton ek petal. Zis anba sak per br ans pou ena enn bouton. Bouton, brans ek stenn 
la bizen enn inite entegre an lor ki gard tras marto. Fer set lalanp pou stenn la e plas zot dan enn manier ki 
fer lekleraz tap divan. Penset ek sandriye 'si bizen fer ar lor pir. Servi 35 kilo lor pir pou ran z stenn la ek tou 
so bann akseswar. Moiz, se to responsabilite veye ki travay la fer dapre plan ki mo finn donn twa lor 
montagn.  
LATANT PREZANS LESENIER  
26 
 "Andan Latant sakre, Latant mo prezans, anpandan dis pies len fen tise ar lalenn ble, mov ek rouz. Brod lor  
zot kreatir selest ar lezel. Tou bann pies la bizen ena mem dimansion: 12 met longer e 2 met larzer. Koud 
senk pies ansam pou fer enn pano; fer mem zafer ar senk lezot. Met bann pat latwal ble lor bor enn pies 
dan sak pano. Met 50 pat lor bor prem ie pies premie pano e 50 pat lor bor dernie pies deziem pano. Fer 50 
krose lor pou konekte de pano la. Fer enn kouvertir pou Latant la ar 11 pies latwal ki finn fer ar pwal kabri. 
Tou bann pies bizen mem dimansion, setadir 13 met longer ek 2 met larzer. Ko ud 5 pie s ansam pou fer enn 
lez e 6 pies pou fer enn deziem lez. Ploy lez 6 pies ande e plas li divan Latant la. Met 50 pat lor bor dernie 
pies enn lez e 50 pat lor bor deziem lez. Fer 50 krose an bronz e atas de lez la ansam pou ki ansam zot fer 
enn sel k ouvertir . Anpandan demi -pies anplis par deryer Latant la. Les 50 santimet anplis anpandan de kote 
Latant la.  
   14. "Fer 2 flap, enn ar lapo mouton mal ki finn tenn kouler rouz e deziem la ar kwir soup. Servi zot kouma 
kouvertir siplemanter (lavarang). Fer  bann ka d vertikal ar dibwa lakasia pou tini Latant la. Sak kad bizen 4 
met dan oter e 66 santimet dan larzer e li pou ena 2 tenon pou rant dan mortez dan enn lot kad. Tou bann 
kad pou ena 2 tenon paralel. Bizen 20 kad pou kote sid e sak kad pou repoz lor de sok a n-narzan ki pou ede 
osi pou tini bann tenon. Fer parey pou kote nor - 20 kad ki poz lor de sok an -narzan sakenn. Pou deryer 
Latant kote lwes, fer 6 kad ek 2 kad pou sak kwen. Bann kad lankognir zot konekte sirlekote ek deryer depi 
lao ziska anba. P arey kou ma bann kad de kote, sa bann kad la pou repoz lor sok an -narzan, setadir de sok 
par kad. Fer 15 travers ar dibwa lakasia, 5 travers pou sak kote (kote sid, kote nor, kote lwes). Travers 
damilie pou fer letour Latant. Pou bizen rekouver bann kad ek travers ar lor; fer osi bann bag an lor dan 
lekel pou pas bann travers. Ranz Latant dapre plan ki mo finn donn twa lor montagn.  
   31. "Fer enn rido len fen tise ar lalenn ble, mov ek rouz. Lor li brod bann kreatir selest ar lezel. Anpandan li 
lor 4 poto d ibwa lak asia ki rekouver ar lor, ekipe ar bag lor e ki ankastre dan kat sok an larzan. Met rido la 
anba bann bag ki lao kot twatir; deryer rido la met Kof Lalians dan lekel ena de plak anpier ki kontenir bann 
komannman. Rido la pou separ Plas Sakre ar Plas  Pli Sak re. Poz so kouvertir lor Kof Lalians. Andeor Plas Pli 
Sakre met latab kote nor Latant e Stenn lalanp kote sid. Dan lantre Latant met enn rido len fen tise ar lalenn 
ble, mov ek rouz e ki ranpli ar zoli brodri. Pou sa rido la, fer 5 poto ar dibwa la kasia, r ekouver ar lor e ekipe 
ar bag an lor; bann poto la bizen ankastre dan 5 sok an bronz.  
OTEL  
27 
 "Ranz enn otel kare ar dibwa lakasia. Ala so dimansion:  longer 2.2 met, larzer 2.2 met, oter 1.3 met. Met 
tenon dan sak kwen lao. Bann tenon la bizen for m parti ar otel la e striktir la bizen kouver net ar bronz. Fer 
bann lapel pou ramas lasann gra ek bann lezot istansil kouma bol, krose ek seo labrez ki neseser pou fer 
58 
 servis. Tou sa bann ekipman la pou anbronz. Fer enn griyaz anbronz e dan so kat kwen pl as enn b ag pou 
fasilit manipilasion. Met plak la anba rebor otel, zis omilie ant lao ek anba. Fer bann bar ar dibwa lakasia, 
rekouver ar bronz. Sa de bar la, ler pas zot dan bann bag, de kote otel, zot ede pou deplasman otel la. Otel 
la li bizen fer ar pla ns e li bizen vid alenteryer dapre plan ki mo ti donn twa lor montagn.  
LANTOURAZ OTOUR LATANT PREZANS LESENIER  
   9. "Pou Latant mo prezans, fer enn lantouraz ar zoli latwal ki tonbe kouma rido. Dan so kote sid, lantouraz 
la pou ena enn longer 44 met. Pou ena 20 p oto bronz ankastre dan bann sok bronz pou tini lantouraz la. 
Parey pou kote nor. Kote lwes pou ena 22 met longer ar 10 poto bronz pou tini li e poto pou ankastre dan 
sok bronz. Lor flan les kot pou ena so lantre, lantouraz la pou 22 met larzer. Dan  sak kot e lantre pou ena 
enn lantouraz 6.5 met longer ki pou tini par 3 poto lor 3 sok bronz. Dan lantre pou ena enn rido 9 met larz. 
Rido la pou fer ar len fen ki tise ar lalenn ble, mov ek rouz. Lor rido la pou ena zoli brodri. Kat poto ankastre 
dan sok pou tini  rido la. Enn bar larzan pou konekte tou bann poto. Bar la pou servi krose larzan ek piton 
bronz. Ala dimansion lantouraz la: 44 met longer, 22 met larzer ek 2.2 met oter. Rido la pou fer ar latwal 
rafine e so baz pou anbronz. Ekipman ki servi dan Latant e  bann pike pou latant ek lantouraz, zot tou pou 
anbronz.  
POU PRAN SWEN LALANP  
   20. "Dir pep Izrael amenn meyer wildoliv pou lalanp ki bizen alime touletanto. Aron ek so bann garson 
gagn responsabilite plas lalanp dan Latant mo prezans sa kote rid o ki div an Kof Lalians. La, dan mo prezans 
li bizen res alime tanto ziska gramaten. Sa obligasion la, bann Izraelit ek zot desandan bizen toultan 
respekte.  
VETMAN BANN PRET  
28 
 "Apel to frer Aron ek so bann garson, Nadab, Abiou, Eleazer ek Itamar. Separ zot ar l eres pep Izrael pou ki 
zot kapav vinn mo pret. Fer prepar vetman spesial pou Aron; vetman la bizen akorde ar so dinite ek grander 
pret. Fer bann artizan spesialize ki fin n gagn zot talan ar mwa, koud vetman spesial pou Aron ki pou 
konsakre pret pou servi m wa. Dimann bann artizan fer enn pektoral, enn zile spesial ki apel efod, enn 
soutann, enn semiz brode, enn tok ek enn sentir. Aron ek so bann garson bizen met sa bann aks eswar 
seremoni la pou ki zot kapav servi mwa kouma pret. Bann artizan pou servi lalenn  ble, mov ek rouz, difil lor 
ek len fen. Efod la pou fer ar lalenn ble, mov ek rouz, difil lor, tisi rafine ek brodri spesial. Pou ena bretel sak 
kote ek enn sentir lor l eren ki fer ar mem materyo. Lor de pier kor nalinn grav nom bann garson Zakob, sis 
lor enn ek sis lor lot, dan lord zot nesans. Dimann enn bizoutie kalifie grav bann nom la e mont de pier la lor 
de montir lor. Plas bizou la lor de bretel. Zot pou reprezant 12 tribi Izrael. Koumsa Aron pou sarye zot nom 
lor so zepol e mwa, LESENIER, mo pou to ultan rapel mo pep. De lasenn ar lor pir trese kouma lakord 
(gourmet) pou zwenn de montir la, enn sakenn.  
PEKTORAL  
   15. "Bizen ranz enn pektoral pou Gran Pret servi ler  li bizen pran konesans volonte divinn. Fer li ar mem 
materyo ki efod e dekore ar brod ri similer. Li pou kare, ploye ande. Dimansion:  22x22 santimet. Bizen mont 
4 ranze pier presiez lor la. Dan premie ranze met enn ribi, enn topaz ek enn garnet; dan dezie m ranze met 
enn emrod, enn safir, ek enn diaman; dan trwaziem ranze met enn tirkwaz, e nn agat ek enn ametis; e dan 
katriyem ranze met enn beril, enn kornalinn ek enn zasper. Bizen mont sakenn lor enn montir lor. Lor sak 
pier presiez bizen grav nom enn gars on Zakob e sak pier pou reprezant enn tribi Izrael. Pou tini pektoral la, 
fer lasenn a r lor pir ki trese kouma lakord, ki apel gourmet. Fer de bag lor ki bizen fixe dan de kwen lao 
pektoral la e atas enn gourmet ar sak bag. Atas lot bout gourmet la ar mont ir ki finn fixe lor bretel. Koumsa 
pektoral la pou fixe divan efod la. Fer ankor de ba g lor ki sannfwala bizen fixe dan de kwen anba pektoral, 
kote ki zwenn ar sentir efod. Fer de nouvo bag lor ki bizen fixe lor bretel efod pre kot sentir, koste ar 
pwendko utir. Atas bag dan pektoral ar bag dan efod. Servi enn lakord ble. Tousa pou anpes pek toral la 
balans -balanse e tini li zis lao sentir efod.  
   29. "Kan Aron rant dan Plas Sakre li pou met pektoral la lor ki finn grav nom bann tribi Izrael. Koumsa 
mwa, LES ENIER, mo pou toultan rapel mo pep. Met Ourim ek Toumim dan pektoral la. Koumsa Aron p ou 
59 
 sarye zot ler li rant dan mo prezans sakre. Pou sa lokazion la li oblize met pektoral la pou ki li kapav pran 
konesans mo volonte pou pep Izrael.  
LEZOT VETMAN PRET  
   31. "Soutann ki pret la mete anba so efod bizen fer zis ar lalenn ble. Bizen ena enn t rou lao pou latet pase. 
Bizen koud ranfor otour trou la pou anpes li desire. Toutotour so roule anba brod bann grenad ar lalenn ble, 
mov ek rouz e altern grenad ar tilakl os an lor. Kan Aron pe fer so devwar pret, li bizen met sa soutann la. 
Kan li vinn dan  mo prezans dan Plas Sakre ousa kan li pe kit sa landrwa la, bann tilaklos pou sone e sa pou 
protez li kont lamor. Fer enn bizou ar lor pir e grav lor la 'Pou LESENIER'. Atas li par divan tok ar difil ble. 
Aron pou met li lor so fron e grasa sa, mwa, LESEN IER, mo pou aksepte tou ofrand ki pep Izrael fer mem si 
parfwa ena ki fer erer ler zot fer zot ofrand. Aron so semiz bizen fer ar latwal rafine parey kouma so tok ek 
so sentir. Sentir la pou dekore ar zoli brodri.  
   40. "Pou bann garson Aron bizen fer sem iz, sentir ek bone pou ki zot akonpli zot mision ar dinite ek 
elegans. Abiy to frer Aron ek so bann garson kouma mo finn dir e konsakre zot ar wildoliv pou ki zot kapav 
servi mwa kouma pret. Kom souvetman zot bizen met lamores. Aron ek so bann garson bizen  toultan met 
sa kan zot rant dan Latant mo prezans ousa kan zot al dan Plas Sakre pou ofisie servis, tansion touy zot 
parski zot abiy endesan. Sa regleman la li permanan e li aplik pou Aron ek tou so desandan.  
ENSTRIKSION POU KONSAKRE ARON EK SO BANN GARSO N KOM PRET  
29 
 "Ala seki bizen fer pou konsakre Aron ek so bann garson kom pret pou servi mwa. Pran enn zenn toro ek 2 
mouton mal ki pa ena okenn defo. Servi meyer lafari nn, san lelven, e fer enpe dipen avek wildoliv ek enpe 
san wildoliv e detrwa dan form biskwi lor ki finn pas delwil ar enn penso. Met zot dan enn pagne ki zot ofer 
mwa ler zot pe sakrifie toro ek mouton. Amenn Aron ek so bann garson dan lantre Latant mo pr ezans e dir 
zot fer zot ablision. Lerla abiy Aron ar vetman pret - semiz, soutann ki m et anba efod, efod, pektoral ek 
sentir. Met tirban lor so latet e akros lor li sa bizou lor ki finn grav enskripsion 'Pou LESENIER'. Apre pran 
delwil sakre pou beni li.  
   8. "Apre okip so bann garson; met zot semiz; met zot sentir otour zot leren; met zot  bone lor zot latet. Ala 
kimanier bizen fer ordinasion Aron ek so bann garson. Fami Aron ek zot desandan pou toultan servi mwa 
kouma pret. Amenn zenn toro la kot lantre L atant mo prezans e dir Aron ek so bann garson met zot lame 
lor so latet. Koup lagorz t oro la dan mo prezans sakre dan lantre Latant. Pran disan toro la dan to ledwa e 
frot li lor tenon Otel. Apre vers leres disan lor baz otel. Apre pran lagres ki anvlop so  bann organn andan, 
meyer bout dan so lefwa, so de royon ar so lagres e bril tousa lor  otel kouma enn ofrand pou mwa. Me bril 
toro la so laser, so lapo ek so entesten andeor kan. Sa ofrand la pou efas pese bann pret. Pran enn ant sa de 
mouton mal la e dima nn Aron ek so bann garson poz zot lame lor so latet. Koup so lagorz; pran so disan e 
fann li dan kat kwen otel. Koup mouton mal la anmorso; lav so organn andan ek so lapat deryer e met zot 
lor so latet ek bann lezot bout. Bril mouton la net lor otel kouma ofrand ki manze. So arom fer mwa kontan. 
Apre pran lot mouton mal la - pou servi li po u konsekrasion - e dimann Aron ek so bann garson poz zot lame 
lor so latet. Lerla koup so lagorz. Pran so disan e met enpe lor lob zorey drwat Aron ek so bann garson, lor  
pous zot lame drwat e pous lipie drwat. Fann leres disan kat kote otel. Pran enpe dis an ki lor otel ek enpe 
delwil sakre e aroz melanz la lor Aron ek so vetman, lor bann garson Aron ek zot vetman. Par sa ritiel la, 
Aron, so bann garson ek tou zot vetman p ou vinn sakre. Savedir zot kapav aster ofisie servis kouma mo 
bann pret.  
   22. "Anlev  mouton la so lagres, so lake gra, lagres otour so bann organn entern, meyer parti so lefwa, so 
de royon ar tou so lagres ek so zigo drwat. Pran dan pagne dipen ki finn o fer mwa, enn dipen sak kalite: enn 
dipen ar wildoliv, enn dipen san wildoliv ek enn bi skwi. Met tousa manze la dan lame Aron ek so bann 
garson e dir zot ofer mwa tousa kouma ofrand pou LESENIER. Lerla pran li ar zot e bril li lor otel lao tou 
lezot ofrand ki finn brile. Sa se nouritir pou mwa. So arom fer mwa bien kontan. Dekoup pwatrinn mo uton 
mal la e ofer mwa li kouma enn kado spesial. Sa parti so lekor li pou twa. Kan ordinasion enn pret finn 
akonpli, pran mouton ki finn servi, dekoup so pwatrinn ek so zigo pou ofer mwa e apre met zot enn kote 
pou bann pret manze. Sa li mo desizion final : kan mo pep fer sakrifis zanimo pou rant an kominion, 
pwatrinn ek zigo bizen rezerve pou bann pret. Samem kado ki mo pep donn mwa, LESENIER.  
60 
    29. "Kan Aron mor, bizen donn so vetman pret so garson ki bizen met li pou so ordinasion. Garson Aron ki 
ranpla s li bizen met sa vetman la pandan set zour kan li rant dan Latant mo prezans pou ofisie seremoni 
dan Plas Sakre. Pran laviann mouton ki finn servi pou ordinasion Aron ek  so bann garson, met li bwi dan enn 
plas sakre. Dan lantre Latant mo prezans zot bizen  manz sa laviann la ar dipen ki finn reste dan pagne. Zot 
bizen manz seki ti servi dan ritiel pardon ki form parti ritiel ordinasion. Zis pret ki gagn drwa manz sa manze 
la parski li sakre. Si enpe laviann ou dipen reste gramaten, bizen bril li; pa manz li  parski li beni. Bann ritiel 
ordinasion pou Aron ek so bann garson bizen deroule pandan 7 zour foul dan manier ki mo finn dir. Sak 
zour zot bizen ofer enn toro ansakrifis  pou ki zot pese pardone. Sa li pou pirifie otel. Lerla aroz otel la ar 
delwil pou kon sakre li. Fer sa toulezour pandan 7 zour. Apre sa, otel la li pou vinn konpletman sakre e 
nenport kisannla ki tous li pou gagn maler. So natir sakre pou entans.  
OFRAND KO TIDIEN  
   38. Toulezour ziska lafen letan , sakrifie lor otel de agno enn an. Sakrifie enn gramaten ek enn tanto. Ar 
premie la ofer enn kilo lafarinn dible fen melanze ar enn lit wildoliv pir. Vers enn lit diven kouma ofrand. 
Sakrifie deziem agno la dan tanto e ofer mem kantite lafarinn, wildoliv e k diven ki gramaten. Sa se enn 
ofrand aliman ter ki pe ofer mwa, LESENIER, e so arom fer mo leker kontan. Ziska lafen letan, sa sakrifis dife 
la bizen fer dan mo prezans dan lantre Latant mo prezans. Se la ki mo pou zwenn mo pep e mo pou koz ar 
zot. Se la k i mo pou zwenn pep Izrael e lalimier kas liz ie mo prezans pou fer landrwa la vinn sakre. Mo pou 
fer Latant ek otel sakre e mo pou selekte Aron ek so bann garson pou ofisie tou bann servis. Mo pou viv 
parmi pep Izrael e se zis mwa ki pou zot Bondie. Zot pou  rapel ki se mwa, LESENIER, zot Bondie, ki t i tir zot 
dan Lezip pou ki mo kapav viv parmi zot. Mwa mo LESENIER, zot Bondie.  
OTEL POU BRIL LANSAN  
30 
 "Fer enn otel ar dibwa lakasia pou bril lansan. Fer li kare: 45x45 santimet. Fer so oter 90 santimet. Bann 
tenon dan 4 kwen bizen form parti striktir t otal. Rekouver so sirfas, so 4 kote ek bann tenon ar lor. Met enn 
rebor lor toutotour. Fer 2 bag ki bizen plase enn sak kote otel la zis anba rebor. De bar ki servi pou sarye li, 
pou rant dan bag la. Bann bar la pou fer ar dibwa lakasia e bizen rekouver zo t ar lor. Plas otel la alexteryer 
rido ki anpandan divan Kof Lalians. Samem landrwa kot mo pou zwenn zot. Sak gramaten ler Aron vinn okip 
lalanp, li bizen bril lansan parfime lor la. Tanto, kan li vinn alim lalan p, li bizen fer mem zafer. Toultan, san 
ente ripsion, bizen ena parfen lansan lor otel lansan. Falepa bril lansan bisagn; falepa ofer zanimo, sereal, 
diven lor otel spesial pou bril lansan. Enn fwa par an Aron bizen pirifie otel la. Li bizen pas, lor 4 teno n otel 
la, disan zanimo ki finn sakrifie pou  efas pese. Sa li pou vinn enn ritiel aniel pou toultan, ziska lafen letan. Sa 
otel la li pou res sakre toultan e li pou rezerve pou mwa, LESENIER."  
ENN TAX POU LATANT PREZANS LESENIER  
   11. LESENIER ti dir Moiz , "Kan to fer resansman popilasion Izrael, s ak dimoun bizen pey enn pol -tax pou 
mo protez li kont kalamite pandan resansman. Sak dimoun ki resansman rekonet bizen pey enn som dapre 
kriter ofisiel. Sak dimoun ki rekonet par resansman bizen ofer mwa sa som l a. Sak zom ki ena 20 ousa plis ki 
20 banane,  bizen pey sa tax la. Ki li ris, ki li pov, li pou pey mem kantite. Lamone ki ramase pou servi pou 
meinntenenns Latant mo prezans. Sa tax li enn pri ki zot peye pou zot lavi ki mo pou proteze."  
KIVET ANBRONZ  
   17. LESENIER ti dir Moiz, "Fer enn kivet anbr onz e plas li lor enn stenn anbronz. Met li ant Latant ek otel. 
Ranpli li ar delo. Aron ek so bann garson pou bizen servi li pou zot lav lame -lipie avan zot rant dan latant 
ousa si zot bizen koste ar otel pou fer  ofrand manze. Sa li neseser pou protez zot kont maler. Zot bizen 
toultan lav zot lame -lipie avan ofisie servis. Zot ek zot desandan bizen respekte sa lalwa la ziska lafen letan."  
DELWIL SAKRE  
   22. LESENIER ti dir Moiz, "Pran bann meyer zepis - 6 kilo my rrh likid, 3 kilo kanel parfime, 3 kilo layt i, 6 kilo 
zirof. Azout 4 lit wildoliv. Melanz tousa pou fer enn delwil aromatik. Servi sa delwil la pou spre Latant mo 
prezans, Kof Lalians, latab ek tou so akseswar, stenn lalanp ek so bann akseswar, otel pou br il lansan, otel 
pou bril ofrand ek so bann a kseswar, kivet ek so stenn. Konsakre zot kouma mo finn dir e zot pou vinn 
61 
 extrasakre e nenport kisannla ki tous zot pou gagn gran maler akoz zot proteze par zot natir extrasakre. 
Apre spre Aron ek so bann garson ; par zot ordinasion zot pou vinn mo serviter . Dir pep Izrael, 'Sa delwil 
sakre la pou servi dan servis pou vener mwa ziska lafen letan. Falepa spre dimoun ordiner ar sa e falepa 
servi mem reset pou fer imitasion. Delwil ki sakre merit enn tretman spesial. Nenport kisannla ki rod fer so 
kopi ousa ki servi li lor dimoun pa pret pou perdi drwa form parti mo pep.' "  
LANSAN  
   34. LESENIER ti dir Moiz, "Pran bann porsion egal bann diferan zepis dou kouma storax, onyx ek 
galbanoum. Azout lansan pir. Bizen konn melanz zot pou fer enn parfen extraspesial. Kr az enn parti anpoud 
e fann li divan Kof Lalians dan Latant mo prezans. S a lansan la li foul sakre. Pa sey imit so reset pou fer enn 
parfen pou lizaz personel. Se enn lartik sakre ki servi zis dan servis ki rezerve pou vener mwa. Si kikenn sey 
imit so prepa rasion li pou perdi drwa form parti mo pep."  
TRAVAYER POU RANZ LATANT PR EZANS LESENIER  
31 
 LESENIER ti dir Moiz, "Get sa! Mo finn swazir Bezalel, garson Ouri ek tizanfan Our depi tribi Zida e mo finn 
vers mo pouvwar dan so lespri. Mo finn donn li teknik ek  talan pou fer bann travay artistik: fer plan; fer 
louvraz ar lor, larza n, bronz; tay pier presiez e prepar zot pou met dan montir; skilpte dibwa ets. Mo finn osi 
swazir Ooliab, garson Aisamak depi tribi Dann pou travay ar li. Mo finn transmet boukou kones ans ek talan 
ar tou bann zouvriye pou zot reysi akonpli seki bizen fer: Latant mo prezans, Kof Lalians ek so kouverk, tou 
bann akseswar pou Latant, latab ek so akseswar, stenn lalanp an -nor ek tou so akseswar,  otel pou bril 
lansan, otel pou bril ofrand ek  tou so akseswar, kivet ek so stenn, manifik vetman pret pou Aron ek so bann 
garson, delwil sakre, lansan aromatik pou Plas Sakre. Ler zot ekzekit travay zot bizen swiv tou mo bann 
enstriksion."  
SABA, ZOUR REPO  
   12. LESENIER ti ordonn Moiz enform pep Izr ael, "Respekte Saba, zour repo, parski sa li enn signal eternel 
for ant zot ek mwa, ki mo finn fer zot vinn mo pep. Zour repo li sakre. Si kikenn pa respekte sa e li travay sa 
zour la, li merit lamor. Sis zour par semenn zot travay e setiem zour zot bizen repoze e viv pou mwa. Seki 
travay sa zour la li merit lamor. Pou pep Izr ael se enn cloz dan nou lalians. Li montre armoni ant mwa ek 
pep Izrael. Pandan 6 zour mo ti kre liniver e setiem zour mo ti repoze." Kan Bondie ti fini koz ar Moiz lor 
Montagn Sinai, li ti donn li 2 plak anpier lor ki limem li ti ekrir bann komannman.  
ENN  VODOR  
32 
 Kan bann Izraelit ti trouve ki Moiz ti pe tarde pou retourne, zot ti antour Aron e zot ti dir li, "Pa kone ki finn 
ariv sa boug Moiz la ki ti fer nou kit Lezip; fabrik enn i dol pou gid nou." Aron ti dir zot, "Tir tou bizou lor ki 
zot fam ek zanf an mete e amenn zot isi." Tou dimoun ti tir zot bizou lor pou donn Aron ki ti fonn zot, e ti 
vers likid lor la dan enn moul pou fer enn vodor. Bann dimoun ti dir, "Izrael, samem nou bo ndie ki ti tir nou 
dan Lezip!" Lerla Aron ti konstrir enn otel divan vod or e ti anonse, "Dime pou ena enn fet pou onor 
LESENIER." Boner lelandime gramaten, zot ti amenn bann zanimo pou fer sakrifis dife e lezot pou konsome 
ankominion. Lepep ti asize pou fe te; lergete ti ena enn orzi lalkol ek sex.  
   7. LESENIER ti dir Moiz, " Degaze desann! To pep ki to ti tir dan Lezip pe fane e finn rezet mwa. Zot finn fini 
kit bon sime ki mo ti montre zot; aster zot pe ador idol an -nor e pe ofer li sakrifis. Zot pe dir k i limem zot 
bondie ki ti tir zot dan Lezip. Mo kone kouma zot teti. Pa a npes mwa! Mo ankoler! Mo pou fini zot! Lerla mo 
pou fer twa ek to desandan vinn enn gran nasion." Me Moiz ti pled anfaver pep Izrael ar LESENIER, so 
Bondie, "OSENIER, kifer ou ankoler ar ou pep ki ou finn tire dan Lezip ar pwisans ek pouvwar. Kifer ou pe 
donn Ezipsien pwen pou zot kapav dir ki ou ti tir ou pep dan Lezip pou fini zot lor montagn. Kalme ou! Pa 
detrir ou prop pep. Rapel ou bann serviter Abraham, Izaak ek Zakob. Rapel prome s ki ou ti fer zot ki zot pou 
ena otan desandan ki ena zetwal dan lesiel  e ki ou pou donn zot desandan boukou later ki pou zot leritaz 
pou toultan. LESENIER ti kalme e li pa ti ekzekit so menas pou fini so pep.  
   15. Moiz ti desann montagn avek de plak an pier lor ki ti finn ekrir bann komannman de kote. Bondie 
limem ti tay de  plak la e ti ekrir bann komannman lor la. Joshwa ti tann bann dimoun pe kriye e li ti dir 
62 
 Moiz, "Koumadir dimoun pe lager!" Moiz ti dir, "Non! Pa tapaz laviktwar ousa defet sa! Plito koumadir 
dimoun pe sante." Ler Moiz ti ariv ase pre ar kan pou ki li kap av trouv vodor e trouv bann dimoun pe danse 
li ti sap lor kal. Kot lipie montagn li ti zet de plak ki li ti pe sarye e zot ti kase. Li ti pran vodor fonn li, kraz li, 
fer li vinn lapou sier e ti melanz li dan dilo. Lerla li ti fer bann Izraelit bwar dilo la . Li ti dir Aron, "Ki sa bann 
dimoun la finn fer twa pou ki to fer zot fer sa kalite pese la?"  
   22. Aron ti reponn, "Pa fann ar mwa! To konn zot bien. Kan zot anvi fane, pa kapav are t zot. Zot ti dir 
mwa, "Pa kone ki finn ariv sa boug Moiz la ki ti fer n ou kit Lezip; fabrik enn idol pou gid nou." Mo ti dir zot 
amenn tou zot bizou lor. Ler zot ti fer sa, mo ti zet tou dan dife e lerla enn vodor ti paret." Moiz ti realize ki 
Aron ti les  lepep al andeor kontrol. Anplis zot ti fer zot boufon divan zot ennmi. Alor li ti dibout kot geet e li 
ti kriye for, "Tou bann ki dan kan LESENIER vinn isi." Bann Levit ti groupe otour li e li ti dir zot, "LESENIER, 
Bondie Izrael ordonn zot pran zot lepe,  travers kan la, al ziska lot geet e touy zot frer, kamarad ek vwazen." 
Bann Levit ti ekout lord la e sa zour la zot ti touy 3,000 zom. Moiz ti dir bann Levit, "Zordi zot finn gagn 
konsekrasion pou vinn pret LESENIER; parski zot finn touy zot garson ek zot  frer, zot finn gagn benediksion 
LESENIER."  
   30. Lelandime Moiz ti dir  Pep Izrael, "Zot pese li bien grav. Aster mo pe remont montagn pou zwenn 
LESENIER. Kikfwa mo pou kapav fer li pardonn zot." Moiz ti retourn kot LESENIER e li ti dir li, "Pese pep 
Izrael li bien grav. Zot ti fer enn idol an -nor e zot ti ador li. Silvouple,  pardonn zot e si ou refize, rey mo nom 
dan liv kot ou finn ekrir nom ou dimoun. LESENIER ti reponn, "Mo pou rey nom bann ki finn fer pese kont 
mwa. Aster, al gid to pep, amenn zot dan  landrwa ki mo finn dir twa. Rapel ki mo anz pou montre twa sime. 
Me so ler pe vini kan mo pou pini zot pou pese ki zot ti fer." LESENIER ti avoy enn maladi lor zot parski zot ti 
fer Aron ranz enn vodor.  
LESENIER DONN LORD PEP IZRAEL KIT MONTAGN SINAI  
33 
 LESENIER ti dir Moiz, "Zot bizen ale aster, twa ek pep ki to ti tir da n Lezip. Al ver later ki mo ti promet 
Abraham, Izaak ek Zakob ek zot bann desandan. Enn anz pou montre zot sime e mo pou fer bann Kanaan, 
Amorit, Itit, Perizit, Ivit ek Zebizit kite, s ove. Zot pe al dan enn landrwa kot later fertil ek zenere. Me mo pa 
pou vinn ar zot parski zot latet dir e mo kapav anvi fini zot lor sime." Kan pep Izrael ti tann sa, zot ti soke, 
zot ti fer dey e zot ti aret met bizou. LESENIER ti ordonn Moiz dir zot, "Z ot enn pep latet dir. Si mo res ar zot, 
mem pou enn timama, mo kapav fin i zot net. Tir tou zot bizou. Pli tar mo va gete ki mo pou fer ar zot." Akoz 
sa, depi ki zot ti kit Montagn Sinai, pep Izrael ti aret met bizou.  
LATANT PREZANS LESENIER  
   7. Sak fwa k i pep Izrael ti arete pou dres zot kan, Moiz ti mont Latant sakre enpe p li lwen ki kan la. Ti apel 
Latant sakre Latant prezans LESENIER e nenport kisannla ki ti anvi konsilte LESENIER ti al laba. Kan Moiz ti al 
laba, tou dimoun ti pou dibout dan lantre zot  latant pou get li ziska ki li ti rant dan Latant prezans LESENIER. 
Apre  ki Moiz ti finn rant andan, kolonn niaz ti pou desann e ti res dan lantre Latant e LESENIER ti koz ar 
Moiz depi kolonn la. Kouma dimoun ti trouv kolonn niaz la zot ti pou azenou. LESE NIER ti pou koz ar Moiz 
fasafas vadire enn kamarad pe koz ar enn lot. Ap re Moiz ti pou retourn dan kan. Me so zenn asistan, 
Joshwa, garson Noun, ti res dan Latant la.  
LESENIER PROMET LI PA POU ABANDONN SO PEP  
   12. Moiz ti dir LESENIER, "Mo kone ou ti dir  mwa montre sa bann dimoun la sime pou al dan nouvo pei me 
ou pa ti dir mwa kisannla pou akonpagn mwa. Ou finn dir ki ou fer mwa konfians e ki ou satisfe ar mo 
manier. Si sa vre, dir mwa ki ou plan ete pou ki mo kapav servi ou e donn ou satisfaksion. Pa bl iye ki ou finn 
swazir sa nasion la kouma ou prop pep." LESENIER ti repon n, "Mo pou akonpagn twa e mo pou donn twa 
laviktwar." Moiz ti azoute, "Si ou pa pou vinn ar nou, pa fer nou kit isi. Kouma dimoun pou kone ki ou 
satisfe ar nou si ou pa vinn ar nou? Ou  prezans parmi nou pou fer nou spesial lor later." LESENIER ti reponn 
Moiz, "Mo pou fer seki to finn dimande parski mo fer twa konfians e mo satisfe ar to manier." Lerla Moiz ti 
dimande, "Montre mwa sa lalimier kas lizie ki mark ou prezans."  
   19. LESENIE R ti reponn, "Mo pou revel mo bote ek mo grander pou to lizie e dan to p rezans mo pou dir ki 
mo ete. Momem LESENIER e pou seki mo swazir mo montre konpasion ek pitie. Mo pa pou montre twa mo 
figir parski seki get mo figir, li pa res vivan. Me la akote mwa,  to kapav dibout lor enn ros. Kan lalimier kas 
63 
 lizie mo prezans pe pase,  mo pou met twa dan enn fant e ar mo lame mo pou kasiet twa ziska mo fini ale. 
Lerla mo pou tir mo lame pou ki to get mo ledo me pa mo figir."  
DEZIEM PER PLAK ANPIER  
34 
 LESENIER ti di r Moiz, "Tay de plak anpier kouma mo ti deza donn twa e mo pou ekrir lor  zot seki ti ena lor 
seki mo ti donn twa premie fwa. Pare boner dime gramaten e mont  lor Montagn Sinai pou zwenn mwa lao 
net. Vinn tousel; falepa ena kikenn nenport ki kote lor montagn  la; anpes zanimo vinn manz lerb kot lipie 
montagn la." Moiz ti tay de plak anpier e boner lelandime gramaten li ti sarye zot ziska lao montagn la 
kouma LESENIE R ti dimann li. LESENIER ti desann dan enn niaz, ti vinn dibout kot li e ti proklam so nom, 
LESE NIER. Li ti pas divan li e ti dir for, "Mwa LESENIER, momem Bondie ki montre konpasion ek pitie; mo pa 
sap lor kal bonavini; mo kwar dan lamour ek fidelite. Mo parol li sakre pou plizier zenerasion; mo pardonn 
lemal ek pese me si neseser mo kapav pini detr wa zenerasion zanfan pou pese zot paran." Lor vites Moiz ti 
tom lor so zenou pou vener LESENIER. Li ti dir, "OSENIER, si ou satisfe ar mwa, mo sipliy ou vinn ar  nou. Mo 
kone pep Izrael zot latet dir. Pardonn zot move manier ek zot pese e adopte nou kouma o u pep."  
RENOUVLE LALIANS  
   10. LESENIER ti dir Moiz, "Aster mo fer enn lalians ar pep Izrael. Dan zot prezans, mo pou fer bann zafer 
extraordiner ki zame pa finn ena lor later; ki okenn lezot nasion pa finn trouve. Zot pou trouv bann gran 
mirak ki mwa, LE SENIER, mo kapav fer. Zot  pou gagn sok! Obeir bann lalwa ki mo pe donn zot zordi. Mo pou 
fer bann Amorit, Kanaan, Itit, Perizit, Ivit ek Zebizit defalke amizir mo pep avanse. Falepa fer okenn trete ar 
bann pep ki viv dan pei kot zot pe ale parski bannla ka pav enstal zot. Konsekans  kapav trazik. Plito, kraz zot 
otel, demoli zot bann kolonn sakre e tay -tay tou senbol zot dees Ashera.  
   14. "Defann ador enn lot bondie parski mwa, LESENIER, mo pa pou toler okenn rivalite. Refiz fer trete ar 
abitan pei la parsk i ler bannla fer zot serv is pou zot bondie payen e fer sakrifis zanimo, zot pou envit bann 
Izraelit ki kapav tante pou manz seki zot ofer zot bann bondie. Bann garson Izraelit kapav marye ar fam gat -
nasion e lerla zot pou priye bondie payen e donk vinn enf idel. Falepa fabrik idol anmetal e lerla priye zot. 
Obzerv Fet Dipen San Lelven. Swiv enstriksion: manz dipen san lelven pandan set zour dan mwa Abib parski 
samem mwa kan zot ti kit Lezip. Sak premie -ne garson, sak premie -ne zanimo mal dedie pou mwa me zot  
bizen aste premie -ne bou rik e donn enn agno anretour. Si zot pa'le aste li, lerla kas so likou. Pey enn 
lamone pou repran zot premie -ne garson. Pa gagn drwa vinn get mwa lame vid. Fer tou seki bizen fer 
pandan sis zour e lor setiem zour zot bizen repoze. Sa li vre mem si later di mann kout pios ousa finn ler pou 
fer lakoup.  
   22. "Selebre Fet Lakoup kan zot koumans rekolte rannman zot karo. Answit selebre Fet Lafen Rekolt kan 
vie lane pe al fini. Trwa fwa par an tou bann zom bizen rasanble pou priye mwa, L ESENIER, Bondie Izrael. 
Kan mo finn fer bann lezot nasion fonn depi nouvo pei bann Izraelit, personn pa pou anvair sa pei la ler pep 
Izrael pe selebre sa trwa fet la. Falepa servi dipen ar lelven kan zot pe sakrifie enn zanimo pou mwa. Zanimo 
ki finn touye  pou Festival Liberte biz en konsome net avan soley leve lelandime. Sak lane amenn dan lakaz 
LESENIER premie zepi may ki zot rekolte. Falepa kwi enn timouton ousa enn tikabri dan dile so mama."  
   27. LESENIER ti dir Moiz, "Ekrir sa bann parol la parski zot  fondamantal pou lalians ki mo pe fer ar twa ek 
ar pep Izrael." Pandan 40 zour ek 40 lanwit Moiz ti res ar LESENIER san manz nanye, san bwar nanye. Li ti 
ekrir lor plak anpier parol lalians - Dis Komannman.  
MOIZ DESANN MONTAGN SINAI  
   29. Kan Moiz ti desa nn Montagn Sinai ar Dis K omannman, so figir ti pe eklere parski li ti finn koz ar 
LESENIER me li pa ti kone. Ler Aron ek lezot ti get figir Moiz zot ti trouve ki li ti pe eklere e akoz sa zot ti per 
pou koste ar li. Me Moiz ti apel zot e Aron ek bann lider  pep Izrael ti koste e Mo iz ti koz ar zot. Apre sa pep 
Izrael ti antour Moiz ki ti donn zot tou bann lalwa ki LESENIER ti donn li lor Montagn Sinai. Ler li ti fini koz ar 
zot, Moiz ti kouver so figir ar enn vwal. Sak fwa ki li ti al dan Latant prezans LESE NIER, Moiz ti anlev vwal la. 
Kan li ti sorti laba, li ti pou dir pep Izrael tou seki li ti gagn lord dir zot e zot ti pou trouv so figir eklere. Lerla 
li ti pou remet vwal la ziska li ti retourn get LESENIER.  
64 
 REGLEMAN POU SABA  
35 
 Moiz ti apel pep Izrael a ntie e li ti dir zot, "Al a seki LESENIER finn donn zot lord fer: zot ena sis zour pou fer 
tou travay ki bizen me setiem zour li sakre; oblize repoze; sa zour la li dedie pou mwa, LESENIER. Nenport 
kisannla ki travay sa zour la, li merit lamor. Zour Saba zo t pa mem gagn drwa alim d ife dan foye lakwizinn."  
OFRAND POU LATANT SAKRE  
   4. Moiz ti dir pep Izrael, "Ala seki LESENIER finn ordone: fer enn ofrand pou LESENIER. Seki anvi fer sa zot 
bizen amenn enn obze lor, larzan ousa bronz; latwal rafine; lalenn ble , mov ek rouz; tisi ki fe r ar pwal kabri; 
lapo belie ki finn tenn anrouz; kwir rafine; dibwa lakasia; delwil pou lalanp; zepis pou delwil sakre ek lansan 
parfime; kornalinn ek lezot pier presiez pou efod ek pektoral granpret.  
AKSESWAR POU LATANT PREZANS LE SENIER  
   10. "Tou bann a rtizan isi, zot bizen ede pou fabrik tou seki LESENIER finn ordonn nou pou fer: Latant, so 
twatir ek so extansion, so krose, so kad, so bar, poto ek sok; Kof Lalians, bann bar pou sarye li, so kouverk e 
rido separasion; latab, so b ar, tou so ekipman; dipen  pou ofer Bondie; stenn pou lalanp ek so bann 
akseswar; bann lalanp ek delwil ki servi; otel pou bril lansan e bar pou sarye li; delwil sakre; lansan parfime; 
rido pou lantre Latant; otel lor ki bril bann ofrand e so griyaz anbronz , bar pou sarye e tou lez ot akseswar; 
kivet ek stenn; bann pano pou lantouraz, bann poto ek zot sok; rido dan lantre lantouraz; pike ek lakord 
pou Latant ek lantouraz; anplis vetman prestiz ki pret mete kan zot ofisie seremoni dan Plas Sakre - vetman 
pret pou Aron ek so bann garso n." 
PEP IZRAEL AMENN ZOT OFRAND  
  20. Pep Izrael ti ale me seki ti anvi ofer kiksoz pou konstriksion Latan t Prezans LESENIER ti lib pou fer li. Zot 
ti ofer seki ti neseser pou servis relizie e pou koud vetman pret. Bann volonter fa m kouma zom ti vinn ofer 
zepeng, zanon, bag, kolie e lezot bizou ki zot ti dedie pou LESENIER. Seki ti ena latwal rafine; lalenn ble, mov 
ek rouz; tisi ki fer ar pwal kabri; lapo belie ki finn tenn anrouz; kwir rafine, ti vinn ofer zot. Seki ti ena lor, 
larzan ek bronz ti vinn ofe r li LESENIER; seki ti ena dibwa lakasia ki ti kapav servi pou bann travo ti fer parey. 
Bann artizan fam ti amenn bon difil blan kouma difil kouler ki zotmem ti fer. Zot ti osi fer difil moher ar pwal 
kabri. Bann lider ti amenn kor nalinn e lezot bizou pou fer efod ek pektoral; zepis ek delwil pou lalanp, delwil 
sakre ek lansan parfime. Sak dimoun ki ti anvi ti amenn so kontribision pouki Moiz reysi akonpli mision ki 
LESENIER ti donn li.  
ZOUVRIYE POU KONSTRIR LATANT PREZANS LESENIER  
30.  Moiz ti dir pep Izra el, "LESENIER finn swazir Bezalel, garson Ouri ek tizanfan Our depi tribi Zida e li finn 
vers so pouvwar dan lespri Bezalel. Li finn donn artizan la teknik ek talan pou fer bann travay artistik: fer 
plan; fer louvraz ar lor, larzan , bronz; tay pier presiez  e prepar zot pou met dan montir; skilpte dibwa ets. 
LESENIER ki finn osi swazir Ooliab, garson Aisamak depi tribi Dann pou partaz so konesans ar lezot, finn 
transmet boukou konesans ek talan ar tou bann zouvriye pou zot reysi akon pli seki bizen fer (grave , tir plan, 
fer diferan tisaz).  
36.  "Bezalel, Ooliab e tou lezot zouvriye ki finn beni par LESENIER ar talan ek konpetans neseser pou 
konstrir Latant Sakre pou bizen fer leneseser dapre lord LESENIER."  
LEPEP AMENN BOUKOU KADO  
   2. Moiz ti fer apel Bezale l, Ooliab e tou bann zouvriye ki finn beni ar lentelizans LESENIER e ki finn gagn 
talan ek konpetans, e ki ti dispoze reponn lapel. Li ti dir zot ki zot ti kapav koumans travay. Moiz ti donn zot 
tou bann kontribision ki li ti finn resevwar pou konstriksion  Latant Sakre. Me lepep ti pe kontinie amenn 
kontribision toulegramaten. Bann artizan ti oblize al get Moiz pou dir li, "Zot pe amenn plis ki bizen pou fer 
seki LESENIER finn dir nou fer." Moiz lerla ti dir lepep ki bizen aret donn  kontribision pou konstri ksion Latant 
Sakre. Zot ti arete. Malgre sa ti ena plis ki bizen pou konplet travay la.  
65 
 KONSTRIKSION LATANT PREZANS LESENIER  
   8. Bann ki ti top parmi artizan ek zouvriye ti gagn responsabilite konstrir Latant Prezans LESENIER. Zo t ti 
servi dis pies len r afine dan lakel ti tis lalenn ble, mov ek rouz. Lor kannva la ti brod bann kreatir ar lezel. 
Tou bann pies ti ena mem dimansion: 12 met longer, 2 met larzer. Ti koud 5 pies ansam pou fer enn pano; ti 
fer mem zafer ar lot 5 la. Zot ti fer bann pat ar latwal  ble dan rebor dernie pies sak pano. Zot ti met 50 pat 
lor bor premie pies premie pano e 50 pat lor bor dernie pies deziem pano. Zot ti fer 50 krose lor pou atas de 
pano la, fer zot vinn enn. Zot ti servi 11 pies moher pou fer twat ir Latant. Tou bann pies la ti ena mem 
dimansion: 13 met longer, 2 met larzer. Ti koud ansam 5 pies pou fer enn pan ek 6 pies pou fer enn deziem 
pan. Zot ti met 50 pat lor bor dernie pies premie pan e 50 pa t lor bor lot pan la. Ar 50 krose bronz, zot ti 
zwenn de pan la ansam pou k i zot vinn enn sel pies. Zot ti fer de flap anplis, enn ar lapo belie tenn anrouz 
ek enn ar kwir rafine pou fer lavarang.  
   20. Ar dibwa lakasia zot ti fer bann kad vertikal pou Latant la. Sak kad ti 4 met ot ek 66 santimet larz a r so 
tenon ek so mortez p ou fer zot kol ansam. Tou bann kad ti ena mem dimansion ek dizayn. Ti ena 20 kad 
pou Latant la so kote nor e pou bann kad la ti ena 40 sok larzan. Pou parderyer Latant la, so kote lwes, zot ti 
fer 6 kad ek 2 kad lankognir. De lanko gnir la ti may ar leres d epi anba ziska lao. Ala kimanier dizayn 
lankognir ti ete! Antou ti ena 8 kad ki ti repoz lor 16 sok larzan, 2 par kad. Zot ti fer 15 bar ar dibwa lakasia: 
5 pou enn kote, 5 pou lot kote e 5 pou parderyer. Travers damilie ti zis omi lie ant lao ek anba e li ti fer 
letour Latant la. Bann kad la ti rekouver ar lor e zot ti ena bann bag pou tini bann bar. Bann bag la 'si ti fer 
ar lor.  
   35. Zot ti fer enn rido ar len fen tise ar lalenn ble, mov ek rouz e lor kannva la ti brod bann krea tir ar lezel. 
Ti ena 4 po to dibwa lakasia pou tini rido la. Bann poto la ti rekouver ar lor e zot ti ekipe ar krose lor. Ti ena 4 
sok larzan pou tini bann poto la. Pou lantre Latant la zot ti fer enn rido ar len fen tise ar lalenn ble, mov ek 
rouz e dekore  ar brodri. Pou sa rido l a, zot ti fer 5 poto; fixe bann krose; rekouver so latet ek so baget ar lor 
e fer 5 sok anbronz pou bann poto la.  
KONSTRIKSION KOF LALIANS  
37 
 Bezalel ti fer Kof Lalians ar dibwa Lakasia. So dimansion: 110 santimet long, 66 santime t larz ek 66 santimet 
ot. Li ti rekouver li ar lor andan ek deor e ti met enn bor lor toutotour. Li ti fer 4 bag lor ki ti fixe ar so kat 
lapat, de sak kote. Li ti fer  de bar pou serye li ar dibwa lakasia ki ti rekouver ar lor e li ti pas zot dan bag de 
kote Kof la. Li ti fer enn kouverk ar lor pir, 110 santimet long ek 66 santimet larz. Li ti skilpte de kreatir ar 
lezel ar lor ki gard tras marto ki li ti plase agos ek adrwat kouverk la. Lamanier li ti fer li ti fer kouverk ek 
kreatir ar lezel vinn enn sel pies. De kreatir la ti enn vizavi lot e zot lezel deplwaye ti kouver kouverk la.  
KONSTRIKSION LATAB POU DIPEN KI OFER BONDIE  
  10. Li ti fer enn latab ar dibwa lakasia . So dimansion ti 88 santimet long, 44 santimet larz, 66 santimet ot. Li 
ti kouver li ar lor pir e ti met enn bor lor toutotour. Li ti fer enn rebor 75 milimet toutotour ar enn bor lor. Li 
ti fer 4 bag lor ki li ti fixe kot so 4 lapat pre kot rebor. Bar po u sarye latab la ti pas dan de bag sak kote. De 
bar la ti fer ar dibwa lakasia ki ti reko uver ar lor. Li ti fer vesel ar lor pir pou latab: lasiet, koup, po ek bol ki 
itilize dan servis ek seremoni.  
KONSTRIKSION STENN POU LALANP  
   17. Stenn pou lalanp ti ar lor pir. So baz ek so tron ti fer ar lor ki ti gard tras marto; bann fler ki ti dekor li 
ar bouton ek petal ek leres lalanp la ti entegre kouma enn sel pies.  Ti ena sis brans antou, trwa sak kote. Sak 
brans ti ena trwa fler dekoratif kouma fler zamann a r so petal ek bouton. Tron stenn la ti dekore ar 4 fler 
kouma fler zamann ar so petal ek bouton. Ti ena enn bouton anba sak per brans. Bouton, brans, stenn ti 
form ansam enn sel pies ki ti fer ar lor ki gard tras marto. Ti ena 7 lalanp antou e so penset ek  sandriye ti osi 
ar lor pir. Stenn la ek tou so akseswar ti konsom 35 kilo lor.  
KONSTRIKS ION OTEL POU BRIL LANSAN  
   25. Li ti osi ranz enn otel pou bril lansan. Li ti kare, 45x45 santimet ek 90 santimet ot. So 4 tenon ti form 
enn sel blok ar leres. So sir fas, so kote ek so tenon ti rekouver ar lor pir e li ti met enn bor lor toutotour. Ti 
66 
 ena de bag lor ki ti fixe de kote pre kot sirfas dan lekel ti pas de bar pou sarye otel la. De bar la ti fer ar 
dibwa lakasia ek ti rekouver ar lor.  
 
PREPARASION DELWIL SAKRE EK LANSAN  
   29. Li ti osi prepar delwil sakre ek lansan parfime.  
FABRIKASION OTEL  POU BRIL OFRAND  
38 
 Pou bril bann ofrand, li ti ranz enn otel ar dibwa lakasia. Li ti kare, 2.2x2.2 met ek 1.3 met ot. Bann tenon 
dan 4 kwen lao ti entegre ar pies la. Li ti kouver li net ar bronz. Li ti osi fer tou bann ekipman ek akseswar 
pou otel la: s andriye, lapel, bol, krose ek seo labrez. Tousa ti fer ar bronz. Ti ena enn griyaz an bronz ti li ti 
met anba rebor otel la pou ki li dan sant ant si rfas ek baz. Li ti fer 4 bag ki li ti fixe dan 4 kwen otel la. De bar 
lakasia ki ti pas dan bag de kote pou  sarye otel la, ti rekouver ar bronz. Otel la ti fer ar planset e li ti vid 
andan.  
FABRIKASION KIVET BRONZ  
   8. Kivet ek so stenn anbronz ti itiliz materyo ki ti ena dan laglas bann fam ki ti okip lantre Latant Prezans 
LESENIER.  
LANTOURAZ LATANT PREZANS L ESENIER  
   9. Lantouraz Latant Prezans LESENIER ti fer ar rido len fen. Kote sid, rido la ti 44 met long; 20 poto bronz 
lor sok bronz ti tini li; ban n krose ek baget ti fer ar larzan. Lantouraz kote nor ti parey kouma kote sid. Rido 
kote lwes ti 22 met lon g; 10 poto bronz lor sok bronz ti tini li; bann krose ek baget ti fer ar larzan. Lantouraz 
kote les kot lantre ti ete, ti 22 met larz; lor de kote la ntre ti ena 6.6 met rido ki ti tini par trwa poto lor zot 
sok. Bann rido la ti fer ar len fen. Bann sok ti fer ar bronz; krose, baget ek kapison lor latet poto ti fer ar 
larzan. Tou bann poto dan lantouraz la ti konekte par baget larzan. Rido lantre ti fer  ar len fen tise ar lalenn 
ble, mov ek rouz e dekore ar zoli brodri. Sa rido la ti 9 met longer ek 2 met ot er parey kouma lezot rido 
lantouraz. Kat poto lor zot sok anbronz ti tini li; krose, baget ek kapison lor latet poto ti fer ar larzan. Bann 
pike pou Latant ek lantouraz ti fer ar bronz.  
METAL POU RANZ LATANT PREZANS LESENIER  
   21. Ala enn lalis bann meta l ki ti servi pou ranz Latant Prezans LESENIER kot ti gard de plak lor ki ti ena Dis 
Komannman. Moiz ti donn enstriksion; bann Levit ti fer lalis sou  direksion Itamar ki ti garson Aron, pret. 
Bezalel, garson Ouri ek tizanfan Our depi tribi Zida ti fabrik t ou dapre lord LESENIER. So asistan, Ooliab, 
garson Aisamak depi tribi Dann, ti enn graver, dizayner ek tiser len fen, lalenn ble, mov ek rouz. Lor ki  ti 
servi pou konstriksion LESENIER so Latant Sakre ti pez 1,000 kilo dapre pwa ek mizir ofisiel. Larzan ti  pez 
3,430 kilo dapre pwa ek mizir ofisiel. Sa ti valer total ki dimoun dan resansman ti peye. Resansman ti 
anrezistre 603,550 zom ki ti ena 20 ousa plis ki 20 banane. Ti servi 3,400 kilo pou fer 100 sok pou Latant ek 
rido, savedir 34 kilo par sok. Ar lere s 30 kilo larzan, Bezalel ti fer bann baget, bann krose pou poto, bann 
kapison pou latet poto. Ti servi 2,425 kilo bronz pou konstriksion Latant Sakr e. Ar sa Bezalel ti fer bann sok 
pou lantre Latant Prezans LESENIER, otel bronz, griyaz bronz, akseswar ote l, sok pou lantouraz ek pou 
lantre e bann pike pou Latant ek lantouraz.  
KOUTIR VETMAN BANN PRET  
39 
 Ar lalenn ble, mov ek rouz, zot ti fer vetman man ifik ki bann pret ti mete ler zot ti ofisie servis dan Plas 
Sakre. Zot ti koud vetman fonksion pret pou Aro n dapre enstriksion ki LESENIER ti donn Moiz. Ti fer efod la 
ar len fen; lalenn ble, mov ek rouz; difil lor. Zot ti aplati bann fey lor akout marto, koup zot anlamel fen ki ti 
servi pou dekor len fen ek lalenn ble, mov ek rouz. Zot ti azout de bretel ar ef od la pou ki li tini bien. Sentir 
ki ti fer ar mem materyo ti fixe ar efod la koumadir enn sel pies. Samem ti enstriksion LESENIER. Zot ti 
prepar kor nalinn e ti mont li lor montir lor; ti grav nom 12 garson Zakob lor zot. Ti plas zot lor bretel efod 
pou re prezant 12 tribi Izrael. Samem ti enstriksion LESENIER.  
67 
 FABRIKASION PEKTORAL  
   8. Ti fer pektoral la ar mem materyo ki efod e so brodri ti parey. Li ti kare, double; 22 santimet long ek 22 
santimet larz. Ti ena 4 ranze pier presiez lor li. Dan premie ra nze zot ti met enn ribi, enn topaz ek enn 
garnet; dan deziem ranze zot ti met e nn emrod, enn safir ek enn diaman; dan trwaziem ranze zot ti met enn 
tirkwaz, enn agat ek enn ametis; e dan katriyem ranze zot ti met enn beril, enn kornalinn ek enn zasper. Ti 
mont sakenn lor enn montir lor. Lor sak pier presiez ti grav nom enn garson Zak ob e sak pier ti reprezant 
enn tribi Izrael. Pou tini pektoral la, zot ti fer lasenn gourmet ar lor pir ki ti trese kouma lakord. Zot ti fer de 
bag lor ki zot ti fixe dan de kwe n lao pektoral la e zot ti atas enn gourmet ar sak bag. Zot ti atas lot bout 
gourmet la ar montir ki ti finn fixe lor bretel. Koumsa pektoral la ti fixe divan efod la. Ti ena ankor de bag lor 
ki sannfwala ti fixe dan de kwen anba pektoral, kote ki zwenn ar  sentir efod. De bag lor ti fixe lor bretel efod 
pre kot sentir, koste ar pwend koutir. Bag dan pektoral ti atas ar bag dan efod. Ti servi enn lakord ble. Tousa 
ti anpes pektoral la balans -balanse e ti tini li zis lao sentir efod.  
LEZOT VETMAN BANN PRET  
   22. Soutann ki met anba efod ti fer zis ar lalenn ble. So ankolir ti double ar ranfor lalenn. Sa ti pou anpes li 
desire. Toutotour so roule anba ti brod bann grenad ar lalenn ble, mov ek rouz e ti altern grenad ar tilaklos 
anlor kouma LESENIER ti rekomande  ar Moiz. Zot ti koud semiz pou Aron ek so bann garson. Zot ti osi 
prepar bann tok, kap, short anlen e sentir anlen tise ar lalenn ble, mov ek rouz e dekore ar brodri kouma 
LESENIER ti rekomande ar Moiz. Zot ti fer tou bann dekorasion ek sign sakre konsekr asion. Tousa ti fer ar lor 
pir. Lor sign sakre konsekrasion zot ti grav 'Dedie pou LESENIER'. Zot ti atas li divan tok ar enn lakord ble. Sa 
ti rekomandasion ki LESENIER ti fer Moiz.  
TRAVAY KONPLETE  
   32. Anfen travay pou konstriksion Latant Prezans LESEN IER ti konplete. Tou ti fer dapre enstriksion ki 
LESENIER ti donn Moiz. Bann Iz raelit ti amenn zot prodiksion total divan Moiz. Tou seki LESENIER ti dimande 
ti la. Nanye pa ti manke. Moiz ti verifie tou e kan li ti satisfe, li ti beni travay la.  
DRESAZ EK KONSEKRASION LATANT PREZANS LESENIER  
40 
 LESENIER ti dir Moiz, "Premie zour dan  premie mwa, dres latant Prezans LESENIER. Met andan Kof Lalians 
ki kontenir Dis Komannman e enstal rido divan li. Amenn latab e met tou bann ekipman ek akseswar lor li. 
Enstal stenn pou lalanp e fixe bann lalanp. Met otel anlor pou bril lansan divan Kof L alians e akros rido dan 
lantre Latant. Divan Latant met otel kot bril bann ofrand. Met kivet la ant Latant ek otel e ranpli li ar dilo. 
Enstal lantouraz e akros rido dan so lant re. Pou konsakre Latant ek tou so ekipman ek akseswar, asperz zot 
ar delwil ben i e sa pou fer landrwa la net vinn sakre. Dan mem fason konsakre kivet e so stenn. Amenn 
Aron ek so bann garson dan lantre Latant e dir zot fer ablision. Abiy Aron ar vetman pre t, asperz li ar delwil 
beni e koumsa li pou konsakre pou ofisie mo servis. Abiy  so bann garson ar semiz spesial ki finn fer pou zot, 
asperz zot ar delwil beni e koumsa zot 'si zot pou pare pou ofisie servis kouma pret. Aspersion ar delwil beni 
pou konsakre  zot pou toultan."  
   16. Moiz ti swiv tou enstriksion ki LESENIER ti done. Pre mie zour, premie mwa, deziem lane depi ki zot ti 
kit Lezip, Latant Prezans LESENIER ti drese. Moiz ti fixe bann sok, plas bann kad, met bann bar ek enstal 
bann poto. Li ti dres twatir ek lavarang kouma LESENIER ti ordone. Lerla li ti met de plak anpier dan  Kof 
Lalians. Li ti pas bann bar dan bann bag e li ti plas so kouverk. Lerla li ti met Kof la dan Latant e li ti akros 
rido. Koumsa Kof Lalians ti dan enn plas prive, kouma LESE NIER ti ordone. Li ti fer latab la rant dan Latant 
kote nor, alexteryer rido e lor latab la li ti poz dipen ki ti ofer LESENIER kouma LESENIER ti ordone. Li ti plas 
stenn pou lalanp kote sid, vizavi latab e dan prezans LESENIER li ti alim lalanp kouma LESE NIER ti ordone. 
Divan rido, dan Latant, li ti plas otel anlor e li ti bril lans an parfime kouma LESENIER ti ordone. Li ti akros 
rido dan lantre Latant e divan rido la li ti plas otel pou bril bann ofrand. Lor otel la li ti sakrifie ofrand brile 
ek sereal b rile kouma LESENIER ti ordone. Li ti plas kivet la ant Latant ek otel e li ti p len li ar dilo. Moiz, Aron 
ek so bann garson ti fer zot ablision laba avan zot ti rant dan Latant ousa koste ar otel kouma LESENIER ti 
ordone. Lerla Moiz ti fixe lantouraz otour  Latant ek otel, akros rido dan lantre lantouraz. Lerla so louvraz ti 
fini. 
68 
 NIAZ LOR LATANT PREZANS LESENIER  
   34. Lerla niaz ti kouver Latant e lalimier kas lizie prezans LESENIER ti ranpli li. Akoz sa Moiz pa ti kapav rant 
dan Latant. Kan niaz la ti fin alman remont dan lesiel, bann Izraelit ti deklase pou al enn lot landrwa. Tank 
niaz la ti la, zot pa ti bouze. Pandan zot long vwayaz, zot ti kapav trouv niaz la lor Latant pandan lazourne ek 
aswar zot ti trouv enn laflam lor Latant la.  
 
RETOURN KONTENI/BACK TO CONTENTS  
 
TARTIF FRODER  
PAR MOLIÈRE  
BANN PERSONAZ DAN LORD KI ZOT PARET  
MADAM PERNEL (mama ORGON)  
FLIPOT (servant MADAM PERNEL)  
ELMIR (fam ORGON)  
MARIYANN (tifi ORGON)  
DORINN (servant lafami ORGON)  
DAMIS (garson ORGON)  
KLEANT (frer ELMIR)  
ORGON  
VALER (fianse MARIYANN)  
TARTIF  
LORAN (serviter TARTIF)  
MISIE LWAYAL (wisie)  
KAPITENN  
AK 1 SENN 1  
MADAM PERNEL, FLIPOT (so servant), ELMIR, MARIYANN, DORINN, DAMIS, KLEANT.  
MADAM PERNEL  
Nou'ale Flipote, nou'ale, isi mo pa pou viv.  
ELMIR  
Ou mars telma vi t-vit mo pa pe kapav swiv.  
MADAM PERNEL  
Pa deranz ou mafi, res anplas, p a bouze;  
Sa bann simagre la peyna plas mo kote.  
ELMIR  
Mo bizen dapre lord fer mo devwar belfi.  
Ou, mo belmer, dir mwa kifer vit ou sorti?  
MADAM PERNEL  
Mo pa pe kapav get dezord dan ou  lakaz,  
Person pa fer zefor pou respekte mo laz.  
Mo pe kit ou lakaz konf izion dan lespri;  
Sak fwa mo donn konsey kikenn vinn fer dibri;  
Bon mannyer finn fane, vilgarite partou;  
Rwayom Lerwa Peto kikfwa ti'ena plis gou.  
DORINN  
Si... 
MADAM PERNEL  
     Ou, ou  pa bliye, isi ou enn nenenn.  
Ou'ena enn gran lagel pli long ki lansemenn,  
69 
 Ou met nene dan tou zafer pa regard ou.  
DAMIS  
Me...  
MADAM PERNEL  
    Ou mo ti -zanfan, ou enn gro piaw san trou:  
Ekout mwa, ou granmer, mo kone ki mo dir;  
Mo finn dir ou papa, plis k i san fwa mo sir,  
Ou mannyer fer mwa per, ou pou fini bien mal 
E ou pov, pov papa pou gagn traka par bal.  
MARIYANN  
Mo kwar...  
MADAM PERNEL  
         Ayo Bondie! Ou so ser, mem grimas.  
Deklar sen, inosan, bon zanfan san enn tas;  
Dilo trankil, monwar, mo konn  ou profonder,  
Ou kasiet ar parfen enn kantite pianter.  
ELM IR 
Pa bon...  
MADAM PERNEL  
           Belfi, shut up! Aster la ekout mwa.  
Mo pa kontan ditou, tou sa sinema la:  
Ou ti bizen donn zot bann bon lekzanp pou swiv,  
Zot pov mama ki'nn mor, omwen ti plis konn viv.  
Ou nek konn bangole; mo lespri fatige  
Ar kas ou d epanse lor lenz ek lor soulie.  
Si ou'anvi fer plezir ou mari dan lakaz  
Li napa neseser fer tousa letalaz.  
KLEANT  
Me madam apre tou...  
MADAM PERNEL  
                             ...Ou bofrer mo garso n, 
Mo estim ou boukou, kontan ou, me tansion,  
Si mo ti fam marye mo garson, san tarde  
Mo ti pou dimann ou sorti isi ale.  
Ou kontan dir dimoun kimannyer bizen viv,  
Me ou bann lide fou, bon dimoun refiz swiv.  
Sori, mo pe koz fran; samem mo labitid,  
Kan mo pa ns enn zafer mo pa zwe rol timid.  
DAMIS  
Be ou Misie Tar tif, li li foul korek li...  
MADAM PERNEL  
Li li enn bon dimoun, zot bizen ekout li;  
Mo sap lor kal brit -brit kan mo trouv enn fatra  
Rod sikann ar Tartif ki plis ki enn papa.  
DAMIS  
Hen! Kisasa? Nowe! Ou' le les enn foser  
Vinn fer so diktater, vinn enpoz so m annyer,  
Anpes nou viv lavi mannyer nou finn swazir  
Parski gran Misie la napa trouv so plezir?  
DORINN  
Pa kapav ekout li, fer dapre so lespri:  
Tou seki nou anvi li li zis pou modi;  
Li for dan kritike, li mem Misie Konntou.  
70 
 MADAM PERNEL  
Li pa kritik dan vid, li pans bon pou nou tou.  
Si nou swiv li nou pou pran sime paradi,  
E mo garson bizen fors zot mars deryer li.  
DAMIS  
Mo pa dakor granmer! Ni papa, ni personn  
Pa kapav obliz mwa respekte enn felonn.  
Mo pou  vann mo konsians si mo koz lot mannyer;  
Tou seki li rod fer plen mo nam ar koler;  
Nek gete, mo kone, ant mwa ek sa boug la  
Pa zordi, pa dime pou'ena enn bel bala.  
DORINN  
Ayo! Ki mo pou dir? Enn veritab skandal!  
Enn enkoni vini, tal partou so lagal.  
Ler li  ti debarke, veritab nwar -touni,  
So lenz ti k as-kase, li ti pe mars pieni.  
Zordi li finn bliye seki li ti ete,  
Vir tou ambalao, pran renn dan so lame.  
MADAM PERNEL  
Dir granmersi Bondie! Lemonn ti pou verni  
Si tou ti pe marse dapre so lord beni.  
DORINN  
Ou f inn met dan latet ki li li enn gran sen,  
Me k war mwa, so bataz ipokrit peyna fren.  
MADAM PERNEL  
Get li koze!  
DORINN  
               Peyna sime fer li konfians,  
Ni li, ni so Loran, san enn bon referans.  
MADAM PERNEL  
Gete, mo pa kone si Loran li tiptop  
Me mo donn garanti ki Tartif li bien prop.  
Zot rod fer li ditor, ayir li plis ankor  
Parski li dir zot tou sak fwa ki zot antor.  
So leker boulverse par pese lor later,  
So sel gran anbision fer zot evit lanfer.  
DORINN  
Korek sa! Me dir mwa kifer depi enntan  
Li boud  bann viziter ki nou nou bien kontan?  
Ospitalite finn vinn telman gran pese  
Ki li bizen fer dibri, touy trankilite?  
Zot ole mo dir zot veritab makadam?  
Mo bien kwar misie la pe pous bor ar madam.  
MADAM PERNEL  
Bous labous, reflesi, apre sa ou zaze.  
Pa zis l i ki pe blam zot bann aktivite;  
Zot bann frekantasion ar so agrram -bagrram,  
Filwar loto divan laport, finn vinn enn dram,  
Ban sofer, serviter fer tapaz fennsifer,  
Tousala fer dimoun dan paraz koz kontrer.  
Mem si mwa mo pa kwar ki ena zafer drol  
Me dimoun p e koze, pe servi parabol.  
 
71 
 KLEANT  
Mad am eski kapav anpes zot fer palab?  
Si pran zot kont lavi ti pou ensiportab,  
Akoz detrwa rimer lor sesi lor sela  
Pa kapav gat zami, pou nanye pran traka.  
Dizon nou deside fer seki ou pe dir,  
Ou kwar ki bann rimer, bann pa lab pou'aret zwir?  
Kont lespri palab rer pa'nkor ena baraz.  
Fale pa nou pran kont parol vid fer tapaz;  
Nou bizen viv lavi, dapre nou prop konsians,  
Les seki zwir zaze dan zot extravagans.  
DORINN  
Pa Daphne nou vwazinn ek so tipti toutou  
Ki pas tou zot letan fann labou lor nou tou?  
Touzour seki pe viv mannyer plis ridikil  
Zot premie pou envant mil zistwar enbesil;  
Si koumadir zot kwar, ant entel ek entel  
Paret kapav ena enn zistwar bagatel,  
Lor vites fann nouvel, met zepis masala,  
Ranz li dan lamannyer, fer en n gran tamasa.  
Zot met z ot makiyaz lor seki lezot fer  
Pou kasiet zot pese, pas pou bann zoli fler,  
Degiz zot trikmandaz ar enn mask inosan  
Pou fer tou dimoun kwar ki zot dosie bien blan,  
Tousa pou zot detourn latansion lor lezot,  
Pran zot prop malpropte ba lans li lor enn lot.  
MAD AM PERNEL  
Tou seki ou pe dir peyna okenn valer.  
Nou tou kone Orant so lavi san loder:  
Li bien -bien relizie; e dimoun finn dir mwa  
Li pa dakor ditou ar tou zot tralala.  
DORINN  
Enn zoli lekzanp sa! Napeyna so segon!  
Foul dakor madam l a zordi viv dan glason;  
Me kan laz finn rantre zestaz bizen sanze,  
Mo dakor ki aster li rod swiv tras Bondie.  
Me kan li ti kapav may bann zom dan so piez  
Li pa ti kil parad, res lakaz lor enn sez;  
Ler li finn dekouver li pe perdi kara,  
So sarm pe disparet,  li deklar sen do ta,  
Li met so degizman moral ek spiritiel  
Pou kasiet so febles: so bote fer lagel.  
Bann fam ki bien fer zes dan lepok zot zenes  
Soufer kan bann pwenter bat karte kouma fles.  
Napeyna lot sime pou kasiet zot sagren,  
Zot met mask relizion, g agn sertifika sen,  
Lerla zot tom dan lot lextrem, pa badine,  
Zot trouv pese partou, zot pa konn pardone.  
Zot pas tou zot letan tir defo ar dimoun,  
Pa kwar pou fer dibien! Zot zalou ki fer goun.  
Zot pa fouti soufer ki enn lot gout zwisans  
Ki zot zot pa kapa v parski laz gat zot s ans. 
 
72 
 MADAM PERNEL  
Ala zoli zistwar pou fer zot lavi dous.  
Belfi, dan ou lakaz oblize bous labous  
Parski Madame DORINN limem refri koze.  
Eski zot donn mwa drwa dir seki mo panse?  
Mo garson li finn fer tou seki bizen fer  
Ler li finn ake yir enn dimoun prop, s enser;  
Bondie finn avoy li pou met lord dan lespri  
Kabose bann dimoun devergonde isi;  
Zot bizen ekout li pou zot nam dan martir,  
Ekout so komanter, li kone ki li dir.  
Zot fer fet, zot fer bal, zaze, zaze, zaza.  
San zot realize, Satan pe fer maja.  
Zame tann  zot priye, swa koz parol Bondie,  
Zot koz dan vid, soley leve -soley kouse;  
Souvan -souvan, toultan, zot nek tray zot prosen  
Kont sesi, kont sela zot fer palab san fen.  
Bann bon dimoun ki la, be zot latet gate  
Par koze initil dan zot ba nn komite.  
Dan enn fraksion segonn zot fabrik mil palab.  
Lot zour enn gran dimoun, pa enn senp mizerab,  
Dir mwa ki zot lakaz parey latour Babel.  
Baba! Bel -bel bala tourn dan gran karousel!  
Par ekzanp li dir mwa ki lot zour enn pasan...  
Alala! Misie la pe k oumans riy foutan!  
Al kot ou bann boufon ki konn fer ou riye,  
Pa bizen... Salam! Isi pa gagn drwa koze!  
Mo'nn perdi tou lestim ki mo ti'ena pou zot,  
Pa dime ki mo pou remet lipie kot zot.  
(Li donn Flipote enn kalot)  
E ou ki ariv ou, ou labous anpandan.  
Tansion! ou'le enn lot kalot pou ou konpran?  
Marse fatra, marse!  
AK 1 SENN 2  
KLEANT  
                           ... Mo prefer pa swiv li  
Tansion ankor enn fwa li koumans so dibri,  
Mo dir ou sa fam la ...  
DORINN  
                      ...Ayo mo bien sagren  
Li pa  la pou tann ou dir for seki bizen,  
Mo sir li pou dir ou ou mank li direspe,  
Pa enn fason tret enn madam so kalite.  
KLEANT  
Ou'nn trouve kimannyer pou nanye li vinn rann?  
Tartif, so adore, finn fini manz so krann.  
DORINN  
Tousa nanye ditou kan ou get so gars on, 
Lerla oumem pou dir napeyna so segon.  
Lepok difikilte kan Lerwa ti dan pens  
San tike li ti fou lopozision enn rens;  
Me zordi li kouma enn dimoun abriti,  
Tou seki Tartif dir, pou li napeyna pri.  
73 
 Li dir limem so frer, lespri sen dan so nam,  
Li plis konta n Tartif k i so fami, so fam.  
Ar zis enn sel dimoun li rakont so sekre,  
Samem sel dimoun ki gagn drwa tras so sime.  
Li gat li, anbras li. Sa kalite kares  
Mo sir li pa ti pou fer mem ar so metres.  
Kan ler pou pas atab li gagn plas prezidan;  
Ler Tartif manz m anze sis d imoun, li kontan;  
Pa dir ou, meyer bout rezerve zis pou li;  
Ler li rote, mo patron dir: "Bondie Beni".  
So katorz finn ventiwit; li finn vinn so Bondie.  
Li ador li, gob tou so mo san ezite;  
Tou seki Tartif fer pou li enn gran mirak,  
Sak parol Tart if dir, en n veritab orak.  
Tartif enn gran malen, konn debrouy so difil.  
Li konn maniganse pou kouyonn enbesil;  
Li servi so grimas pou gagn pake pitay,  
Et lorla, pa koze, ar nou tou li tir lay.  
Pa fini. So chokrra, enn fatra faner dal,  
Tourdi ar toupe mons pe rod pres nou moral.  
Lizie plen ar violans li fann ar nou brit -brit,  
Li zet lapoud, dirouz, riban, baret dan pit.  
Salte la, lot zour la bout par bout li desir  
Enn mouswar ki li'nn trouv dan enn liv lor martir,  
Anmemtan repros nou ki nou bann kriminel  
Parski nou  les Satan fann pikan dan lesiel.  
AK 1 SENN 3  
ELMIR, MARIYANN, DAMIS, KLEANT, DORINN  
ELMIR  
Ou sape ou pa finn akonpagn mo belmer  
Ki'nn brousay -brousay nou akoz nou fay mannyer.  
Mo mari pe vini. Mo pa kwar li'nn trouv mwa.  
Mo'al lao dan lasam, mo'al atann l i laba.  
KLEANT  
Mwa mo va res isi pou pa perdi letan,  
Mo zis dir li bonzour, apre les li anplan.  
DAMIS  
Pa bliye koz ar li lor maryaz mo ti ser.  
Mo bien per ki Tartif pou rod fer lekontrer,  
Fors mo papa devir so plan ambalao;  
E lerla, ou kone, mo plan  tom da n dilo.  
Valer kontan mo ser, mo ser kontan Valer,  
E tou dimoun kone mwa mo kontan so ser.  
Si... 
DORINN  
         Li vini!  
AK 1 SENN 4  
ORGON, KLEANT, DORINN  
ORGON  
                   ...A Bofrer! Kot ou pe ale?  
KLEANT  
Mo ti pe sorti. Mo kontan ou'nn retourne.  
Pou lemoman bann pie fler pan'kor bien fleri.  
74 
 ORGON  
Dorinn... Bofrer pa ale, taler ou sorti.  
Rann mwa enn gran servis donn mwa enpe nouvel,  
Si pandan mo labsans personn pa'nn bles lesiel.  
Pandan sa de zour la tou finn res bien dan lord?  
Zot tou i si, zot bien? Peyna okenn diskord?  
DORINN  
Avantier enn zourne Madam ti bien malad,  
Lafiev, malad latet, so soufrans depas kad.  
ORGON  
E Tartif ki mannyer?...  
DORINN  
                             ...Tartif li plis ki bien,  
Gro, gra, so figir fre, li toultan pe gagn fen.  
ORGON  
Bon dimoun sa!  
DORINN  
             ...Aswar Madam ti gagn noze,  
Telma li ti malad, li pa ti manz nanye,  
So krann rod eklate ar enn douler atros.  
ORGON  
E Tartif ki mannyer?...  
DORINN  
                          ...Lapeti zame mos,  
Ar boukou de vosion li ti manz de perdri,  
Zis avan lamwatie zigo mouton farsi.  
ORGON  
Bon dimoun sa!  
DORINN  
                   Madam ti pas enn lanwit blans,  
Enn lanwit san dormi. Li ti manz so soufrans,  
Lafiev, lakranp toutou ti anpes li dormi,  
Tout -lanwit nou tou ti o blize res ar li.  
ORGON  
E Tartif ki mannyer?...  
DORINN  
                     ...Somey dous pez s o nam,  
Ler so vant ti bien plen li al dan so lasam,  
Al direk lor lili ki nou ti bien sofe,  
Li dormi enn sel tre ziska lelandime.  
ORGON  
Bon dimoun sa!  
DORINN  
                        Telman nou tou ti ankoler,  
Anfen Madam dakor nou fer vinn enn dokter;  
Pikir , antibiotik ti amenn soulazman.  
ORGON  
E Tartif ki mannyer?...  
DORINN  
                                 Ti fer fas so tourman,  
Miskle nam kont Satan, ti donn souti en moral,  
Pou fer madam bliye so soufrans enfernal  
Li ti tap kat wiski pou li gagn lapeti.  
75 
 ORGON  
Bon dimoun sa!...  
DORINN  
             ...Zot bien aster. Bondie beni!  
Les mo al dir Madam komie ou trakase,  
Ki ou pe dimande si li finn degaze.  
AK 1 SENN 5  
ORG ON, KLEANT  
KLEANT  
Ou pa trouve Bofrer li riy dan ou figir.  
Get sa, mo pa anvi ditou gat ou plezir,  
Me mo dir ou fran -fran mo foul dakor ar li.  
Zame finn zwenn otan verdigri dan lespri!  
Ki sa kalte mazik enn boug kapav ena  
Pou fer ou bliye tou, rant dan sa lasos la?  
Yer enn lapo touni ki manz dan ou lasiet,  
Zordi pe fer gran -nwar...  
ORGON  
                        ... Pa koze san lanket!  
Bofrer, ou pa kone ki ou pe radote.  
KLEANT  
O.K. mo pa kone, pa bizen eksite.  
Si nou'le dekouver ki vremem so gordonn...  
ORGO N 
Mo frer, ler ou konn li; ou pou gagn li bien bonn,  
Ou lafeksion pou li pou toultan bengn dan goun,  
Li enn dimoun...vadire...enn dimoun...dimoun.  
Si ou swiv so konsey ou pou viv dan douser,  
Lerla ou pou konpran dimoun peyna valer.  
Ler mo diskit ar li mo l espri vinn enn lot,  
Li fer mwa abandonn atasman pou lezot,  
Mo leker, mo l espri pa pran enn sou traka.  
Zot tou kapav pe mor, frer, fam, zanfan, mama,  
Get dan trou si ou kwar ki sa pou manz mo krann.  
KLEANT  
Bann santiman imen, pou ou finn vinn lasann!  
ORGON  
Ayo! Les mo dir ou kouma mo ti zwenn li,  
Dan mo plas ou'si ou ti pou gout  zi mem fri.  
Toulezour li ti pe vinn legliz kouma'enn sen,  
Koste kot mwa li ti pe azenou plen -plen,  
Tou dimoun dan legliz ti pe vire -gete  
Telma so lapriyer ti pe fer tou vibre,  
Li ti pe soupire, lev lame dan lesiel,  
Lerla anbras later. Pou fer sa bizen fiel!  
Li ti pe galoupe kouma lames fini  
Pou dibout kot laport, donn mwa dilo beni.  
So boy ki ti parey kouma li ti dir mwa  
Mem li pov, dan Bondie li ti trouv so lazwa.  
Ler mo ti pe donn l i enn ti -kas, touletan  
Li ti pe rod rann mwa enn bon parti larza n. 
"Tro boukou, ou tro bon Misie", li ti pe dir,  
"Mo napa merite bonte ou leker pir".  
76 
 Ler mo refiz repran so lamone sanze  
La, divan mo lizie li al fer sarite.  
Bondie finn gid so pa pou li vinn  res kot mwa  
E depi sa zour la, toukorek, tous dibwa!  
Li vey tou dan lakaz, mem mo fam pa sape;  
Li kone mo loner zordi dan so lame.  
Li dir mwa kan kikenn pe pous bor ar mo fam,  
E lorla so zalou depas kad mo pov nam.  
Ou pa kapav panse ki kantite li prop:  
Nenport ki ti erer pou li enn bien gran dop,  
Enn ti nanye ditou , sa fatig so moral,  
Lot zour la, ki ou kwar ti fer li vinn bien pal?  
So kosians repros li ki li finn touy enn pis  
Ar enn gran lakoler, li napa trouv sa zis.  
KLEANT  
Get sa do mo bofrer! Latet pa bon mo kwar!  
Ou fout -de-mwa! Ou kwar mo pou gob ou zistwar?  
Kot ou kwar ou ete? Aret ou badinaz...  
ORGON  
Bofrer, sa koze la li enn gran gaspiyaz:  
Pese dan ou paraz pe fer ou gat nasion.  
Toultan mo pe dir ou bizen fer atansion,  
Tansion ou gagn dezagreman, t as dan boutey!  
KLEANT  
Bann dimoun kouma ou toultan koz mem pa rey, 
Akoz zot pa trouv kler zot rod ris nou andan,  
Zot dir nou nou fer fos parski nou diferan,  
Parski nou pa dakor pou imit zot grimas  
Zot dir nou kont Bondie, nou tou bann fimer mas.  
Be ou zoli koze pa fer mwa ditou per,  
Mo kone ki mo dir parski mo leker kler.  
Ar ou bann zigmaga ou pa pou anbet mwa,  
Partou ena foser, ena bann bachara;  
Kot loner amenn nou pa kapav kas kontour  
Akoz sa, bann vre brav pa bizen tap tanbour,  
Vre krwayan -pratikan napa f er letalaz,  
Pourtan nou swiv zot tras, san ki zot fer tapaz.  
Dousma! Ou'le fer kwar napeyna diferans  
Ant foul senserite ek zes -touy -konesans?  
Ou'le get toulede koumadir mem zafer,  
Ou'le donn vre figir ek enn mask mem valer,  
Ou'le ki bann zestaz ranplas sen serite,  
Les tou seki zwe fim touy tou seki vre -vre, 
Les lonbraz enn dimoun pran plas sa dimoun la,  
Les lamone foser diriz nou douniya?  
Mo pa kapav konpran bann dimoun zordi -zour,  
Zot tou pe fer koustik andeor zot lakour,  
Zot lespri bien fofol nepli ena kon trol, 
Sak dimoun pe panse kimannyer devir bol;  
Donn zot enn bon zafer, timama li vinn rann  
Telman zot tou gourman, ar tro zot tou anpann.  
Mo zis pe dir ou sa, napa gard dan leker.  
 
77 
 ORGON  
Ki ou kwar ou ete? Enn maha profeser!  
Ou kwar ki ou lespri enn ansiklo pedi,  
Ki ou tousel kone kot sime paradi;  
Oumem pro fet, gran filozof lemonn modern,  
Tou dimoun dapre ou bizen swiv ou lantern.  
KLEANT  
Mo frer zame mo'nn dir ki mo enn gran savan,  
Ki mo enn gran peto, gran koko matapan.  
Me ena enn zafer mo sir kouma lasir  
Ant seki fos ek seki vre mo konn swazir.  
Dapre mwa napeyna personn pli respektab  
Ki enn krwayan onet ki zwe kart lor latab,  
Peyna nanye isi ki pli prop, pli zoli  
Ki lafwa veritab enn pratikan beni.  
Akoz sa mo vomi kan mo trouv bann foser  
Ki servi makiyaz pou  kasiet zot pianter,  
Bann lerwa kouyoner ki z we zot fim afon;  
Servi trikaz, mansonz, viol lespri relizion;  
Abiz nou inosans, trik parsi, trik parla;  
Zot pa respe seki plis sakre: nou lafwa.  
Dimoun koumsa zot konn zis zot prop lentere,  
Fer biznes ar krwayan s, zot nek aste -vande;  
Zot bann sef dan pran gous, pou monte zot donn gous,  
Zot for lor bous lizie, met douser dan labous,  
Nek gete kimannyer zot fer kwar zot senser,  
Zot servi nom Bondie pou zot vinn milioner,  
Zot fer pelerinaz, pas laket toulezour,  
Parto u kot zot pase zot fer zoli diskour,  
Lor konn kasiet zot prop pese zot bann gran fwet,  
Zot vif, violan, san pider, bann veritab tret,  
Kan zot 'le detrir enn adverser, zot fer kwar  
Ki Bondie, ankoler ar pese, pa donn bar,  
Me seki bien pli grav se ki dan zot  laraz  
Zot servi nou prop zarm pou kraz n ou leritaz,  
Zot bann vis jabolik ki ranpli zot lespri  
Rod servi nou lafwa pou detrir Zezi -Kri. 
Si konn gete, kapav dekouver enn foser,  
Li fasil rekonet enn dimoun ki senser.  
Nek get bien otour nou, ou pou trouve oum em 
Enn kantite dimoun ki veritab lakrem:  
Par egzanp Ariston, san bliye Periandre,  
Oronte, Alcidamas, Polydore ek Clitandre;  
Tou dimoun aksepte ki zot bann vre model.  
Zot peyna pou fer senn, mont lao lor lesel  
Kouma roderdeler, peyna pou met dan zar,  
Zot la fwa, zot krwayans pa fer zot vinn  vantar,  
Zot pa pas zot letan pou tir lay touletan,  
Okontrer zot plis kwar ki pardon li pli gran.  
Zot zot les ban fezer rabas filwar parol;  
Se par seki zot fer zot met nou dan lekol.  
Zame zot dir dimal lor mannyer zot prose n, 
Zot karakter koumsa, zot prefe r dir dibien.  
78 
 Pa zot ki pou tir plan, mont enn dimoun kont lot,  
Zot prefer fer zefor pou viv lavi san fot;  
Kan kikenn fer erer zot pa nek tom lor li,  
Okontrer zot fer tou pou koriz zavari  
San fer gran -nwar, san rod fer kwar  ki zot bann anz  
Ki bizen fer tra vay ki Bondie pa'le manz.  
Sa apel bon dimoun; dimoun nou bizen swiv,  
Dimoun ki zot leker ouver kouma enn liv.  
Eskiz mwa, ou Tartif, mo pa fer li konfians,  
Ou senser kan ou met tou ou pwa dan balans  
Me permet mwa dir ou, ou les li anbet ou.  
ORGON  
Misie Kleant, eski ou finn fini dir tou?  
Bon, salam!... (Li rod sorti).  
KLEANT  
                        ...Bofrer atann enn tikou. Atann.  
Nou sanz paz. Valer finn dimann pou vinn ou zann,  
Ou finn donn li parol pou marye ar mo nies?  
ORGON  
Wi...  
KLEANT  
     ...Finn fikse enn dat pou selebre lames?  
ORGON  
Mo kwar...  
KLEANT  
              ...Kifer finn ranvway seremoni la?  
ORGON  
Pa kone...  
KLEANT  
              ... Ou'nn sanz lide lor sa maryaz la?  
ORGON  
Kikfwa!...  
KLEANT  
        ... Dir mwa,  ou pa pou gard p aroldoner?  
ORGON  
Mo pa'nn dir sa...  
KLEANT  
                        ...Peyna okenn rezon kifer  
Ki sa de zanfan la zot maryaz dan sispans?  
ORGON  
Kikfwa!...  
KLEANT  
       Dir wi swa non, napa vinn gat zot sans,  
Valer finn dimann mwa dimann ou  ou repons.  
ORGON  
Gran mersi mo Bondie!  
KLEANT  
                               Me dir mwa ou repons?  
ORGON  
Seki ou anvi...  
KLEANT  
                     ... Me, dir mwa ki pou dir li!  
Mo pa konn ou plan. Dir mwa ki ou plan!...  
79 
 ORGON  
...Seki Bondie ole, mo fer !... 
KLEANT  
               ...Enn kiksoz bizen kler  
Parol done, parol sakre. Peyna erer?  
ORGON  
Salam!...  
KLEANT (tousel)  
   ...Pov garson! Mo bien per pou so lamour.  
Vomie mo al zwenn li pou ed li trouv lizour.  
AK 2 SENN 1  
ORGON, MARIYANN  
ORGON  
Mariyann...  
MARIYANN  
         ...Oui papa...  
ORGON  
                  ...Vinn la. Mo bizen dir ou  
Enn zafer serye.  
MARIYANN  
                     Ki problem?...  
ORGON  
                               ...Mo get enn kou  
Si person pa pe rod ekout nou de koze;  
Dan sa ti lasa m la li fasil espione.  
Korek, peyna personn. Mariyann, mwa toultan  
Mo finn apresie mem ou mannyer inosan,  
Depi toultan mo bien kontan ou mo tifi  
MARIYANN  
Mo bien rekonesan, mo kontan ou mwa'si.  
ORGON  
Bien koze mo tifi! Pou merit tousala  
Aster li ou devwar fer plezir ou papa.  
MARIYANN  
Be pou fer ou plezir li mo pli gran dezir.  
ORGON  
Bien -bien bon! Lor Tartif so mannyer ki ou dir?  
MARIYANN  
Kisa, mwa?...  
ORGON  
          ...Oui. Get bien kimannyer ou reponn.  
MARIYANN  
Ayo Bondie! San depler ou, mem enn segonn.  
ORGON  
Sa ki enn bon zanfan! Ou dakor mo tifi  
Ki li enn gran dimoun ki ena gra lespri,  
Ki ou bien kontan li, ki ou pli gran dezir  
Se vinn so fam marye parski mwa ki'nn swazir.  
Hen?...  
(Mariyann soke, li kile)  
MARIYANN  
          ...Hen?  
 
80 
 ORGON  
                 ...Ki ete...?  
MARIYANN  
                            ...Pardon?...  
ORGON  
                                            ...kwa?...  
MARIYANN  
                                           ...Mo'nn bien tande?  
ORGON  
Ki zafer?...  
MARIYANN  
              ...Kisannla ki  mo bizen nome  
Ki mo bien kontan li, ki mo pli gran dezir  
Se vinn so fam marye parski ou ki'nn swazir?  
ORGON  
Tartif...  
MARIYANN  
       ...Mo fer serm an papa, pa vre tousa.  
Kifer ou fer mwa dir seki mo peyna drwa?  
ORGON  
Me mwa mo'nn deside ki tousa li bien vre, 
E si mo'nn deside ou bizen aksepte.  
MARIYANN  
Kisasa? Ou'le ...  
ORGON  
                   ...Samem, Mariyann me wi!  
Ler ou marye Tartif, li rant dan nou fami.  
Li pe vinn ou mari, desizion mo finn pran;  
E mo fer ou konfians...  
AK 2 SENN 2  
DORINN, ORGON, MARIYANN  
ORGON (ar Dorinn)  
                              ... E ou bliye ou ran?  
Sa enn mannyer fer sa? Ou tro kirye maser,  
Ou bien tro kontan met nene dan tou zafer.  
DORINN  
Mo pa tro kapav dir sipa sa rimer la  
Li zis enn ti rimer ousa enn vre palab;  
Nouve l sa maryaz la pe sirkile p artou  
E mwa mo nek pe dir tousa pa vre ditou.  
ORGON  
Kifer? Ki ena drol ladan, hen?...  
DORINN  
                                       ...Sitan drol  
Misie, ki mo pa'le kwar enn sou ou parol.  
ORGON  
Pa traka, mo kone kouma pou fer ou  kwar.  
DORINN  
Korek sa, mo  kone ou konn rakont zistwar.  
ORGON  
Kwar samem, kan so ler va vini zot gete.  
DORINN  
Badinaz!...  
81 
 ORGON  
                   ...Mo tifi, mo pa pe badine.  
DORINN  
Pa pran kont, ou papa pe rod sikann ar ou.  
Li pe zwe...  
ORGON  
            ...Mo dir ou...  
DORINN  
                         ...Aret zwe -zwe zouzou,  
Personn pa pou kwar ou...  
ORGON  
                         ...Pa fer mwa sap lor kal...  
DORINN  
Be si ou ensiste ou mem pou gagn dimal.  
Eski li posib? Ou, gran dimoun dan la ndrwa,  
Ou gran labarb fer ou pas pou enn gran dada,  
Ou kartorz finn ventiwit, ou'le...  
ORGON  
                                     ... Ekout mwa bien!  
Depi enn tan ou finn gagn pie, ou al tro lwen,  
Bizen met fren ar ou, les mo dir ou maser.  
DORINN  
Pa bizen sap lor  kal, Misie, pa neseser.  
Ou pran nou pou gopia ar ou plan bachara,  
Ou'al amar ou tifi dan lili enn fatra.  
Ou Tartif ti bizen okip so prop laryaz.  
Ki sa pou raport ou, enn maryaz gaspiyaz?  
Ou pran tou ou dibien, ou zet li dan baydoum,  
Enn zann galimacha?...  
ORGON  
                ...Ferm labous, bred mouroum!  
Li pov, akoz samem li merit nou lestim.  
Li mizer parski li pa finn fer okenn krim,  
Akoz sa li bizen mont pli lao ki tou.  
Li finn fer sakrifis, finn priv limem tou kou  
Li finn refiz pran  kont bann konfor materyel  
Telman li atire par boner eternel.  
Aster gras ar mo led li pou gagn bann mwayen  
Pou sorti dan lapenn e viv kouma bizen.  
Se bann valer koumsa ki toultan pou res zenn.  
Pou seki konn gete, li enn vre jenntoulmenn.  
DORINN  
We, li kon tan dir sa; apel s a vantardiz,  
Dimoun ki relizie zame fer sa betiz.  
Kan ou pran sime sen, viv lavi inosan  
Ou bizen bliye no m, bliye tit, bliye ran.  
Enn lavi relizie ki pas dan lapriyer,  
Li pa mars ar fezer ousa foli -grander.  
Kifer bizen vantar?... Ou pa'le  mo koz kri.  
Nou s anz paz, bliye ran, aster nou zis get li.  
Ou pa kwar ler ou donn ou tifi sa boug la  
Ou pe rod lamerdman, ou pou gagn gran traka?  
Ou pa kwar ou bizen pans pli divan enpe,  
82 
 Ki kapav arive si ou plan pa marse?  
Souvan li arive ki enn fam sot l afnet,  
Kan finn fo rs li marye, fors li vinn malonet,  
Si oule en n tifi viv dapre regleman  
Fale ou marye li ar zom ki li kontan,  
Kan enn fam fer vang -vang, pe toultan kas kontour  
Se parski so mari pa konn vey so lakour.  
Kwar mwa, Misie, li pa fasil pou res fidel,  
Ar enn zom f ay model, oblize kas lagel.  
Enn papa ki pa konpran sa pran tou fardo,  
Ler so zanfan pe fann pikan, lor so ledo.  
Reflesi, do Misie, kot sa pe amen ou.  
ORGON  
Mariyann ou'nn tann li? Li'le vinn mo gourou.  
DORINN  
Si ou pa'le vinn fou, ou nek swiv mo konsey.  
ORGON  
Aret ou komeraz, ou fatig mo zorey.  
Ekout mwa mo tifi, mo kone ki mo fer  
Mo ti dakor avan ou marye ar Valer  
Me aster li finn vinn zougader mo tann dir,  
Li pa fer so devwar relizie, sa pli pir,  
Li nepli al lames, li nepli k ominie.  
DORINN  
Ki ou'le? Al legliz sak fwa ki ou ale,  
Kouma seki fer tou pou ou trouv zot laba?  
ORGON  
Mo pa finn dimann ou ou lopinion lor la.  
Peyna dout ki Tartif pou enn meyer mari,  
Ki pou donn garanti enn plas dan paradi.  
Sa maryaz la pou satisfer tou ou dezir,  
Ou lavi pou bien do us, ou pou gout tou plezir.  
Ansam zot de pou viv atraver relizion  
Kouma de bon zanfan, kouma de papiyon.  
Dan zot menaz zame pa pou ena dibri,  
E ou pou fer li fer tou seki ou anvi.  
DORINN  
Wi, wi! kwar mwa li pou fer li vinn enn bobok.  
ORGON  
Tchi malang!  
DORINN  
           Misie, mo dir ou ou pou gagn sok,  
Finn marke lor so fas, sa pa kapav sanze,  
Fer seki nou anvi bel -bel korn pou pouse.  
ORGON  
Ou, aret deranz mwa, aprann bous ou labous,  
Aret fourn ou nene, tansion ou vinn kay lous.  
DORINN  
Kwar mwa, Misie, m o dir ou seki bon pou ou.  
(Li anpes li koze, sak fwa li ole koz ar so tifi)  
ORGON  
Kapav choup -chap enpe? Mersi, mersi boukou.  
 
83 
 DORINN  
Si pa ti kontan ou...  
ORGON  
                           ... Pa bizen kontan mwa.  
DORINN  
Mo anvi kontan ou mem si ou pa'le sa. 
ORGON  
Hen!  
DORINN  
      Mo fier ou loner, e mo pa pou dakor  
Les dimoun sikann ou ousa fer ou ditor.  
ORGON  
Ou pa konn bous labous?...  
DORINN  
                  ... Mo konsians repros mwa,  
Mo pa kapav les ou tom dan galimacha.  
ORGON  
Trankil Rachas! To g agn toupe fronte salte!  
DORINN  
Ayo! Get li sape! Swadizan relizie!  
ORGON  
Wi, to bann simagre fer mwa perdi kontrol.  
Shut up! Garatwa si mo tann e nn sel parol.  
DORINN  
Rayto! Mo ferm mo bwat, me mo pans mem zafer.  
ORGON  
Pans kouma to anvi! Enn kiksoz bizen  kler,  
Si ankor tou ouver to labous... Bon!...  
(Li koz ar so tifi)  
...Mariyann, enn dimoun rezonab kouma mwa...  
DORINN  
                                   ...Rann, rann, rann!  
Koze pa pe gagn drwa!...  
(Li aret sek kouma Orgon get li)  
ORGON  
                               ...Mem li pa enn zoro  
Tartif li, li enn...enn...  
DORINN  
                                       ...Zoli teter -kelo!  
ORGON  
Dimoun, mem kan to pa kapav bien apresie  
So bann lezot valer...  
(Li vinn divan Dorinn, krwaz so lebra, get li)  
DORINN  
                                  Nek asize gete!  
Si mo ti dan so plas, boug ki atas lakord  
Kan mwa mo pa ole, ti pou pas mari kord;  
Mo ti pou fer li vwar; kouma maryaz fini  
Li ti pou gout lasos enn fam ki ayir li.  
ORGON  
Alor mwa mo gomon, personn pa pran mwa kont?  
DORINN  
Pa bizen ou sape! Mo pe remont mo mont.  
84 
 ORGON  
Ki to pe fer alor?  
DORINN  
                           Mo kontan koz tousel.  
ORGON  
Anbon, to'nn al tro lwen, mo bizen kal to fiel,  
Pou remet twa lor rel, to bizen enn kalot.  
(Li pran posizion p ou donn li enn kalot, e Dorinn tini drwat san koze, sak fwa ki Orgon get li)  
Mo tifi, ou bizen aksepte, pa fer fot,  
Dakor pou marye ar...  zom ki mo finn gete...  
To nepli koz tousel?...  
DORINN  
                         ...Mo'nn plen koz pou nanye.  
ORGON  
Ankor enn ti zafer...  
DORINN  
                              ...Mo trouv li bien vilen.  
ORGON  
Tansion! Mo pe vey twa...  
DORINN  
                             ...Zot betiz fer mwa plen!  
ORGON  
Mo tifi, tann mwa bien, ou bizen obeyir,  
Tom dakor ar mo swa,  fer ou p apa plezir.  
DORINN (koze, sove anmemtan)  
Zame mo ti pou pran enn boufon kom mari.  
(Orgon rod donn li enn kalot me rat li)  
ORGON  
Mo tifi , sa fam la pe polie ou lespri,  
Li pe amenn nou tou dan zarden Lisifer.  
Mo telman boulverse mo nepli trouv bien kler,  
Sa bann remark foutan finn fer mwa perdi boul.  
Mo bizen al pran ler pou mo lespri vinn koul.  
AK 2 SENN 3  
DORINN, MARIYANN  
DORINN  
Dir mwa ou, eski ou finn vinn goungi ennkou,  
Ou bos tayt, tandik mwa mo'nn bizen koz pou ou?  
Zot pe enpoz lor ou enn maryaz deg outan,  
Ou pa fer enn ti mouv pou kal -kal zot lelan.  
MARIYANN  
Kont papa diktater, ki to'le mwa mo fer?  
DORINN  
Pou kapav bar so gorl, ena enn sel zafer.  
MARIYANN  
Ki zafer?  
DORINN  
                 Dir li ki maryaz pa badinaz,  
Ki ou pa pou marye pou kalme so  laraz,  
Parski se ou tousel prensipal konserne,  
Ou pou swazir dapre ou leker san tike,  
E si li li trouve ki Tartif bien galan  
Li lib pou marye li san okenn anpesman.  
85 
 MARIYANN  
Enn papa lor zanfan ena telman pouvwar  
Ki zame pou koze mo finn gagn okenn bar.  
DORINN  
Fer ou latet travay. Valer kontan ou, non?  
Eski ou kontan li? Eski ou lamour bon?  
MARIYANN  
Ayo Dorinn, to pe fer mo leker fermal,  
To pe fer koumadir mo santima n bankal.  
Komie fwa mo'nn dir twa tou sekre mo leker?  
To bien kone komie mo lamour li sens er. 
DORINN  
Kouma mo kapav sir? Lalang peyna lezo.  
Ou lamour vre -vre mem? Swa zis lao -lao? 
MARIYANN  
Ki kouraz to ena pou koz koumsa ar mwa,  
To bien kone ki mo pa pe zwe sinema.  
DORINN  
Alor ou kontan li?...  
MARIYANN  
                        ...Wi, ar tou mo  lafors.  
DORINN  
E dapre so mannyer peyna danze divors?  
MARIYANN  
Mo bien kwar...  
DORINN  
                ...Zot sir -sir, toulede foul dakor  
Pou marye, peyna kata -kata? 
MARIYANN  
                                       Lamour for.  
DORINN  
Si fors ou pou marye  ar Tartif ki ou fer?  
MARIYANN  
Nel res pou swiside si rod fors mo leker.  
DORINN  
Bravo. Sime swisid zame mo ti panse.  
Bien senp, nek aret viv pou problem anvole,  
Solision la kikfwa kas pake. Mwa mo bwi  
Sak fwa mo tann dimoun koze kouma pagli.  
MARIYANN  
Ayo Bondie mama, ki ariv twa Dorinn.  
Kan dimoun dan lapenn to nek redi lalinn.  
DORINN  
Ou'le mo fil lalinn pou ankouraz betiz.  
Fer parey kouma ou pa konn sorti dan kriz.  
MARIYANN  
Be ki to'le mo fer? To kone mo timid.  
DORINN  
Kan lamour vremem for enn leker vin n solid.  
MARIYANN  
Eski mo santiman pou Valer li pa ferm?  
Dan nou ka se Valer ki bizen regle term.  
 
86 
 DORINN  
Ki ou dir? Si enn zom li enn fay bachara,  
Ki anvi les Tartif manz dan so katora,  
Ki peyna dinite pou gard parol done,  
Eski se ou fianse ki bizen pey b ann fre?  
MARIYANN  
Si mo refiz brit -brit, fer Tartif gagn kabo  
Mo pa pou ekrir tou mo lamour lor tablo;  
Mem Valer merit sa, ou pa kwar mo bizen,  
Par pider, k ontrol mwa kouma bann dimoun bien?  
Li pa bon les ale, les koze la flanbe.  
DORINN  
Fer seki ou anvi. Li bien kler ki ou'le  
Partaz lili Tartif, mo peyna okenn drwa  
Anpes ou marye ar boug ki ou kontan ba.  
Mo pa trouve kifer mo pou bar ou boner.  
Enn mari kouma  li, peyna lot lor later.  
Misie Tartif! Enn ti dimoun sa, dir mwa ou?  
Ou kone Tartif la napa kwar li  enn fou,  
Pa'nkor ne sa dimoun ki fasil kouyonn li,  
Ena bel -bel zwisans pou so gate -pouri.  
Tou dimoun finn fini deside ki li bon,  
Ki li ena granker, ki li zoli garson,  
Ki li entelizan. Anfen! Ki li enn star.  
Ar enn mari koumsa ou lavi pou dan zar.  
MARIYANN  
Dorinn!...  
DORINN  
         ... Ki kantite jos ou pou zwir sak zour  
Dan labra enn mannken, ou so fam, so lamour.  
MARIYANN  
Dorinn, ase Dorinn! Aret manz mo  latet,  
Ed mwa trouv enn sime, enn laport, enn lafnet.  
Ayo Dorinn, ed mwa! Nepli kapav tini.  
DORINN  
Mariyann, ou bizen ekout ou bon papi  
Mem si li'le ki ou marye ar enn zako.  
Ou ena boukou sans. Pa bizen kas koko.  
Maryaz fini, ou mont dan karyol, al kot l i, 
E laba ou pou zwenn enn fami bien garni  
Ar ki ou pou pas tou ou letan san traka.  
Zot pou fer ou zw enn bann gran dimoun dan landrwa.  
Premie zour ou pou rann enn vizit kourtwazi  
Madam Lonorab ek Madam sef -pion osi  
Ki pou donn ou enn ban pou repoz ou personn.  
Laba zour apre zour karnaval fer laronn,  
Zordi dolok, dime ravann nek donn lagam  
E parfwa, bann l isien mizisien met laflam.  
Si kikfwa ou mari...  
MARIYANN  
                         ...To pe fer mwa soufer.  
Olie to rod ed mwa pou sap dan mo maler.  
 
87 
 DORINN  
Bliye mwa, get enn lot...  
MARIYANN  
               ...Dorinn, ed mwa do ta!  
DORINN  
Ou merite ki amar  ou ar enn fatra.  
MARIYANN  
Dorinn, mo Dorinn!...  
DORINN  
                     ...Non!...  
MARIYANN  
                            ...Si mo dir ouvertman...  
DORINN  
Non. Tartif bon pou ou, ou va gout so ledan.  
MARIYANN  
To kone ki toultan mo finn rakont twa tou:  
Kan mwa...  
DORINN  
          ...Non, ou ou bon pou lili lougarou.  
MARIYANN  
Ayo Bondie Sennyer! Personn pa pran mo par,  
Mo nek res pou nwaye dan mo prop dezespwar.  
Les mo gran dezespwar ed mwa dan so mannyer,  
Mo kone ki meksinn pou geri mo douler.  
(Li rod ale) 
DORINN  
Mariyann, pa ale, mo pardonn ou febles  
Mo pa kapav les ou tousel dan ou kales.  
MARIYANN  
Dorinn, si zot fors mwa tas dan sa martir la  
Silefo dan mo tom mo pou rod sime la.  
DORINN  
Pa fatig ou latet. Rod bien, ena sime  
Pou anpes sa... Ala Valer ou bieneme!  
AK 2 SENN 4  
(VALER, MARIYANN, DORINN)  
VALER  
Koze bien for deor, sirman ou okouran,  
Mariyann, vre, pa vre, ou bizen dir mwa fran.  
MARIYANN  
Ki zafer?...  
VALER  
             ...Ou pe marye Tartif...  
MARIYANN  
                                            ...Mo papa  
Finn desid pou fer sa marya z la, pa mwa sa.  
VALER  
Ou papa, pa dir mwa...  
MARIYANN  
                            ...Li finn sanz so lide,  
Li finn fek enform mwa lor so nouvo proze.  
VALER  
Kisasa! Koz serye...  
88 
 MARIYANN  
                               ...Mo pa pe ris lakord,  
Samem so volonte, li finn fek donn mwa lord.  
VALER  
Eski gagn drwa kone ki ou ou pans pou fer,  
Mariyann?...  
MARIYANN  
              ...Pa kone...  
VALER  
                               Ou repons li bien kler.  
Ou pa kone?...  
MARIYANN  
                  ...Non...  
VALER  
                         ...Non?...  
MARIYANN  
                              ...Ki konsey ou donn mwa?  
VALER  
Mo konsey ou marye ar li san tralala.  
MARIYANN  
Ou konsey mwa fer sa?...  
VALER  
                            ...Wi...  
MARIYANN  
                                   ...Ou sir?...  
VALER  
                                         ...Wi mo sir.  
Enn bien bon desizion pou seki konn swazir.  
MARIYANN  
Bon! Si ou kwar li bon, mo va swiv ou konsey.  
VALER  
Mo bien sir mo konsey pa finn k orn ou zorey.  
MARIYANN  
Pa plis ki ou konsey finn desir ou lape.  
VALER  
Mo finn donn ou konsey ki ou ti'le tande.  
MARIYANN  
E mwa mo va swiv li zis pou ou pa perdi.  
DORINN (koz tousel)  
Kisannla kapav dir kot tousa pou fini.  
VALER  
Samem ou'apel lamour? Ou ti p e anbet  mwa  
Kan ou...  
MARIYANN  
          ...Sanz topik, pa neseser nou koz sa.  
Ou pa finn fek dir mwa mo bizen aksepte  
Marye ar seki mo papa finn deside?  
Les mo dir ou deswit mo pou swiv san remor  
Sa bon konsey onet ou fek donn mwa for -for. 
VALER  
Napa rod bann es kiz, met tou fot lor mo bos.  
Ou ti finn deza pran desizion pou fer fos;  
Aster ou pran pretex lor enn ti bagatel  
89 
 Pou bliye ou parol enn fason ofisiel.  
MARIYANN  
Bizen dir ki ou'enn zwer...  
VALER  
                           ...Kikfwa. Li kler aster  
Ki zame ou leker finn konn lamour senser.  
MARIYANN  
Ayo! Ou lib pou kwar seki ou anvi kwar.  
VALER  
Bien sir, bien sir mo lib; mo nam dan nwar -dan nwar,  
Me li pa pou tret ou kouma ou finn tret mwa.  
Antouka mo kone ki pou fer aster la.  
MARIYANN  
Pa kwar mo pa kone,  bann santiman bouyant  
Ki ou merite...  
VALER  
                 ...Mwa! Napa kwar mo enn tant!  
Mem mo pa enn zeni, sa mo finn bien konpran,  
Ena kikenn kikpar pou soulaz mo tourman;  
Enn leker saritab ki pou fer mo larm sek,  
Fer mwa bliye dimal koze par enn za nbek.  
MARIYANN  
Dimal la pa bien grav e mo sir bien -bien vit  
Ou pou bliye zanbek e lerla nou pou kit.  
VALER  
Mo pou fer mo posib, sa kapav kont lor mwa.  
Pa kapav kil parad kan enn fam fer fopa,  
Okontrer bien bizen fer tou pou bliye li.  
Mem si pa pe kapav nek  fer kwar finn reysi;  
Fale pa nou, bann zom, perdi fas, perdi pwen,  
Kontinie res senser kan lot la sanz refren.  
MARIYANN  
Ou lopinion, mo sir, li nob, li onorab.  
VALER  
Normal, e dimoun bien, oblize favorab.  
Gete! Ou pa ti kwar ki dife mo lamour  
Ti pou res mem parey, bril mo nam pou touzour,  
Mem si dan ou kote ou pe nek sanz mouyaz  
Ou pa ti pe atann ki mo refiz sanz baz?  
MARIYANN  
Okontrer! Samem mo pli -pli gran swe, Valer;  
Mo trouv drol ou pa'nkor fer seki neseser.  
VALER  
Samem ou gran swe?...  
MARIYANN  
                               ...Wi!...  
VALER  
                                Ou finn ase bles mwa,  
Mo'ale, mo'al rod lamour dan enn lot so lebra.  
(Li fer sanblan sorti, me sak fwa li retourne)  
MARIYANN  
Rayt!...  
 
90 
 VALER  
       ...Zame pa bliye ki se bien grasa ou  
Mo pe al fer seki mo pa kontan ditou.  
MARIYANN  
Wi...  
VALER  
        ...Ou dakor ar mwa, seki mo pou al fer?  
Mo pe swiv ou konsey...  
MARIYANN  
                                ...Dakor. E mo pa per.  
VALER  
Rayto! Ou r od sikann, ou pou gagn tourdisman.  
MARIYANN  
Foul korek!...  
VALER  
              ...Tann mwa bien, nou fini pou toultan.  
MARIYANN  
Korek!...  
VALER  
          ...Hen!...  
(li pran sime sorti, ler ariv kot laport, li arete, tourn ver Mariyann)  
MARIYANN  
               ...Ki ena?...  
VALER  
                               ...Ou pa ti apel mwa?  
MARIYANN  
Mwa? Zame...  
VALER  
              ...Bon, bon, mo peyna pou pran traka.  
Adie Mamzel...  
MARIYANN  
                ...Adie!...  
DORINN  
                              ...E ki pe ariv zot?  
Zot latet napa bon, zot merit e nn kalot.  
Mo pa finn anpes zot kontinie zot dispit  
Pou gete kantite zot katorz finn ventwit.  
Chombo Misie Valer...  
(Li chombo so lebra. Valer fer sanblan li pa anvi reste.)  
VALER  
                         ...Larg mo lebra Dorinn.  
DORINN  
Vinn la...  
VALER  
    ...Les mwa trankil dan mo lavi anrwinn,  
Pa anpes mwa Dorinn, akonpli mo mision.  
DORINN  
Ase!...  
VALER  
        ...Non, non, mo pa pou sanz mo desizion.  
DORINN  
Anbon!...  
 
91 
 MARIYANN  
            ...Li'nn plen ar mwa, li pa'le get mo fas,  
Si koumsa, preferab k i se mwa ki deklas.  
DORINN  
(Li larg Valer, galoupe al may Mariyann)  
E la kot ou ale?...  
MARIYANN  
                 ...Les mwa!...  
DORINN  
                                    ...Aret fane!  
MARIYANN  
Les li Dorinn, nanye pa pou fer mwa sanze.  
VALER  
To'nn trou ve, koumadir li pe gagn maloker,  
Meyer mo tir depi isi, les li gagn ler.  
DORINN  
(Li larg Mariyann, galo upe al may Valer)  
Ayaya! Al ferfout! Personn pa pou sorti.  
Aret zot badinaz, toulede vinn isi!  
(Li ris toulede, fer zot zwenn)  
VALER  
Me ki to pe rod fer ?... 
MARIYANN  
                            ...Ki ariv twa Dorinn?  
DORINN  
Fer zot rekonsilie e balie zot mofinn.  
Aret zot komeraz, lager kouma zanfan.  
VALER  
To finn bien trouve non, so mannyer degoutan.  
DORINN  
Mariyann pa'enn fason tret nenport kisannla!  
MARIYANN  
Me to pa finn trouve, sak fwa li maltret mwa.  
DORINN  
Zot toulede fouka. Valer kwar mwa foutou:  
Mariyann pou marye ar personn apart ou.  
Mariyann, ekout mwa: se ar ou ki Valer  
Pou rod gagn so boner. Aster aret lager!  
MARIYANN  
Me kifer ou dir mwa al  marye ar Tartif?  
VALER  
Ou pa ti dimann mwa ki pou fer? Nou kif -kif. 
DORINN  
Mo dir zot, zot toke. Ale donn zot lame.  
Valer, donn ou lame...  
VALER (donn so lame Dorinn)  
                            ...Kiserti?...  
DORINN (ar Mariyann)  
                                         ...Ou. Ale!  
MARIYANN (donn so lame)  
Kiserti tousala?  
DORINN  
                             ...Ale zanfan, vit -vit! 
92 
 Zot lamour bien pli for ki nenport ki dispit.  
VALER (ar Mariyann)  
Pa bizen ou forse pou fer dimoun pl ezir,  
Les ou leker expri m san laenn so dezir.  
(Mariyann tourn so lizie ver Valer, fer enn sourir)  
DORINN  
Dir seki zot ole, bann amoure pagla.  
VALER  
Get sa, mo ena tor kan kont ou mo manga?  
Koz vre, ou pa dakor ki ou bien -bien golmal,  
Ou paret gagn plezir fer mo leker fermal?  
MAR IYANN  
Ou, ou finn get ou bien espes nimakaram?  
DORINN  
Dousma -dousma zanfan, sanz dis, tegn zot laflam,  
Nou plito rod sime pou bar Tartif so gorl.  
MARIYANN  
To kone ar ki trik nou kapav blok so korl?  
DORINN  
Tou mannyer nou bizen trouv enn sime sorti.  
Ou pa pa bien movi, pou li tou sa gabzi;  
Me ou ou bizen zwe lakomedi for -for, 
Fer li kwar, malgre so plan bizar, ou dakor;  
Koumsa, sakfwa -sakfwa, ou envant enn zistwar  
Pou ranvway ou maryaz, permet nou touy kanbar.  
Nou bizen gagn letan pou trouv enn solision.  
Tanzantan ou fer senn ou finn gagn konvilsion  
Enn kout sek, e lerla bizen sanz dat maryaz;  
Tanzantan ou envant nenport ki komeraz;  
Lagign parsi, lagign parla, laglas kase,  
Move rev, swa lamor, swa lamar, ou gete.  
Plis enp ortan ki tou anpes zot pas lakord  
Tank ki pou ou ek li tou pa finn rant dan lord.  
Zot pou dakor ar mwa si nou'le rant dan bit  
Fale pa ki personn dekouver nou lalit.  
(ar Valer)  
Ou, sorti isi vit, al get ou ban kamwad,  
Dimann zot donn koudme pou prepar nou s alad.  
Nou ris tou dan pake, so bofrer , so mama,  
Nou grandi nou lekip pou'aret so sinema.  
Salam!...  
VALER (ar Mariyann)  
     ...Malgre ki nou tou pou diploy foul -foul,  
San ou led, mo gate, nou pa pou devir boul.  
MARIYANN (ar Valer)  
Mo papa kapav fer seki li  anvi fer,  
Mo pa pou marye ar personn  apart Valer.  
VALER  
Mo leker dan lazwa! Si mo ti gagn kouraz...  
DORINN  
Ela bann amoure, aret zot komeraz.  
Sorti isi...  
 
93 
 VALER (li fer enn pa, li retourne)  
          ...Si mo...  
DORINN  
                         ...Li bavar sa boug la!  
Valer sort par isi, tw a Mariyann par laba.  
(Li pous sakenn so kote.)  
AK 3 SENN 1  
(DAMIS, DORINN)  
DAMIS  
Silefo enn kout sek loraz kraz mo latet,  
Silefo tou dimoun tret mwa kouma bebet,  
Me mo pa pou kile, ar iv seki ariv,  
Pou fer rekta seki mo ensten dir mwa swiv.  
DORINN  
Dousma -dousma beta, napa fer souval fou:  
Ou papa, li finn zis mansionn so plan, se tou.  
Ant dir ek fer monwar ena enn long sime,  
Li anvi enn zafer, pa sir li pou pase.  
DAMIS  
Tartif pe al tro l wen, finn ler pou mo pez fren,  
Brousay li, sakouy li, trenn li kouma bi zen. 
DORINN  
Non, pas siro ar li, ar ou papa osi,  
Les Elmir, ou belmer, fer satini ar li.  
Li kapav manigans li pli bien ki nou tou,  
Kan Elmir koz ar li, li kouma zak labou,  
Mo bien kwar li'nn fini tom dan pano Madam.  
Bondie beni sa vre! Ler la louvraz tamam . 
Dan ou prop lentere, les Madam pas lasonn,  
Fouy so profon net mem, lerla fer li trouv zonn.  
Ler finn konn so zestaz bizen fer li konpran  
Tabisman lamerdma ki pou tom dan so kan  
Si li fer so teti, rod fons drwat divan li.  
Tann dir li pe priye, pa kapav de ranz li,  
Me li pa pou tarde pou desann dan salon.  
Vomie ou sort isi, les mo servi mo don.  
DAMIS  
Mo pa kapav res la, ekout li rabase?  
DORINN  
Non, zot bizen tousel...  
DAMIS  
                      ...Mo pa pou dir nanye.  
DORINN  
Aret ou badinaz, ou bien kone ou  vif, 
Ou move karakter, tansion ou bat Tartif.  
Ale!...  
DAMIS  
    ...Non, mo promet mo pa pou sap lor kal.  
DORINN  
Ou minant. Li vini. Ale, napa fann dal.  
 
 
94 
 AK 3 SENN 2  
TARTI F, LORAN, DORINN  
TARTIF (trouv Dorinn)  
Loran, ramas lagren filao, mo fwet 'si,  
Toulta n priye Bondie pou ekler ou lavi.  
Si dimoun vinn get mwa, dir zot mo'nn al kouvan  
Pou distribie ar pov mo dibien, mo larzan.  
DORINN  
Vantar! Sa ki fer senn, so zes touy konesans.  
TARTIF  
Ki ou'le?  
DORINN  
             Dir ou ki...  
TARTIF (tir enn mouswar dan so pos)  
                         ... Zezi -Mari! Sal zans!  
Pran vit sa mouswar la avan ki ou koze.  
DORINN  
Kifer?  
TARTIF  
                Kasiet ou dekolte, ou pa onte  
Mon tre bann mesanste, tansion twa move dainn,  
Trouble bann lespri prop ar bann lide bisagn.  
DORINN  
Enn tipti letensel vit anflam ou pasion,  
Lekor fam boulvers ou, gidi ou tranzaksion.  
Mo pa konpran kifer ou lafiev pe monte  
Parski mwa difisil pou fer mwa eksite.  
E mem si ou dibout touni net divan mwa  
Mo donn ou mo parol mo pa pou rod nisa.  
TARTIF  
Ou langaz bien malang; montre enpe mannyer  
Si ou pa'le mo les ou anplan par deryer.  
DORINN  
Pa neseser! Mo pa pou deranz ou ankor.  
Mo zis bizen dir ou san deranz o u konfor  
Ki Madam ti'a kontan vinn zwenn ou dan salon  
Pou diskit enn zafer. Ou peyna obzeksio n? 
TARTIF  
Anfen, ki mo pou fer?...  
DORINN (koz tousel)  
                    ...Get so zar do! Zak mir.  
Misie Tartif finn tas lor lakol. Sa mo sir.  
TARTIF  
Li pe vini deswit?...  
DORINN  
                             ...Wi, mo kwar limem sa.  
Wi, wi Madam mem sa.  Mo les zot dan zot pla.  
AK 3 SENN 3  
ELMIR, TARTIF  
TARTIF  
Bondie, ki gran, ki bon, beni ou pou toultan  
Gard ou lame -lipie ek ou nam anbonsan,  
Beni sak segonn o u lavi otan ki mwa,  
95 
 Senp serviter Bondie swete par mo lafwa.  
ELMIR  
Mo dir ou gran mersi ki ou pan s mo dibien,  
Nou asiz lor sofa, koumsa nou pou dan bien.  
TARTIF  
Ou bien? Ou santi ou finn enpe degaze?  
ELMIR  
Mo bien aster, sa lafiev la finn bien pase.  
TARTIF  
Kot lapriyer enn ti dimoun kouma Tartif  
Kapav fer enn mirak, tir ou vit -vit dan grif?  
Me Bondie li kone ki dan mo lapriyer  
Mo ti zis pe dimann Bondie donn ou boner.  
ELMIR  
Ou pa ti bizen gagn otan lapenn Misie.  
TARTIF  
Madam kan ou malad mo leker pa bate,  
Pou fer ou geri net mo donn ou mo lavi.  
ELMIR  
Ou zenerozite pli gran ki lenfini,  
Mo bien rekonesan  pou tou ou bann zefor.  
TARTIF  
Mo pa finn fer ase, ou merit plis ankor.  
ELMIR  
Ena enn ti sekre mo'le diskit ar ou.  
Isi kapav koze personn pa pe pionn no u. 
TARTIF  
Mersi Bondie, mo lapriyer finn ekzose,  
Madam zis mwa ek ou isi fer mwa ere.  
Toulezour mo diman n Bondie met nou ansam,  
Ziska ler mo dezir finn anpandan, Madam.  
ELMIR  
Seki mo'le Misie se ki ou dir mwa tou,  
Ou ouver ou leker, fale nanye pa flou.  
TARTIF 
Tou seki mwa mo'le, samem mo sel sousi,  
Se fer ou dekouver mo profon san verni,  
E dir ou senserman k i ler mo ankoler  
Kan enn filwar roder fer letour ou parter  
Se pa parski ena dan mo leker laenn,  
Me parski mo tro feb pou kontrol mo lavenn  
Ki sarye santiman...  
ELMIR  
                            ...Pa bizen trakase  
Mo kone ki ou rod fer tou pou mo lape.  
TARTIF ( trap lame Elmir ) 
Madam mo santiman telman -telman pwisan...  
ELMIR  
Aah! Ou fer mwa dimal...  
TARTIF  
                     ...Mo disan tro kontan,  
Mo pa ti'le fer sa, mo leker fer erer,  
Prefer mor ki bles ou...  
96 
 (Li poz so lame lor zenou Elmir)  
ELMIR  
                     ...Ki ou lame pe fer?  
TARTIF  
Mo pe tat -tat ou lenz, latwal la bien zoli.  
ELMIR  
Misie Tartif ase, mo gagn gidi -gidi.  
(Li avanse, Tart if re-koste ar li)  
TARTIF  
Sennyer! Sa dantel la finn fer par enn artis!  
Ou kone mo bizen felisit ou modis;  
Zame, zame mo'nn zwenn enn lenz osi bien koud.  
ELMIR  
Wi dakor. Nou ena enn problem, pou rezoud.  
Mo tann dir mo mari finn bliye so promes;  
Li 'le ou vinn so zann. Vremem sa, ousa zes?  
TARTIF  
Wey, li finn dir mwa sa me mo dir ou fran -fran 
Pa dan sa maryaz la m o pou gagn kontantman;  
Ena enn lot lasours bien pli fre, bien pli kler  
Ki pou bengn mo leker ar boner milener.  
ELMIR  
Mo kone ou pa kwar dan plezir  materyel.  
TARTIF  
Ou kwar ki mo leker li fonn kouma disel.  
ELMIR  
Mwa mo kwar ou dezir se al dan paradi  
Ou pa m em reflesi lor plezir santi pi.  
TARTIF  
Mo lafwa, mo lamour pou lavi eternel  
Pa finn touf mo lamour pou lavi tanporel;  
Li mo devwar kretien admir t ravay Bondie  
Ki finn kre labote pou mwa mo apresie.  
Bote divinn madam, sa li prezan partou,  
Pou exprim so gran der Bondie finn swazir ou,  
Li finn fer ou figir enn veritab mervey  
Ki kares nou lizie, anpes nou gagn somey  
E sak fwa mo get ou, ou bote, ou manny er 
Mo forse rekonet grander ou kreater  
E lerla enn laflam ranpli mwa ar lamour  
Pou so pli gran sedev, portre s o prop lizour.  
Dan koumansman mo ti bien per ki mo laflam  
Ti enn lak nam aswar pou fini mwa kram -kram;  
Mo ti mem deside pou evit ou lizie  
Tansion nou relasion fer mwa perdi sime;  
Ler mo'nn realize mo pasion pa malang,  
Zoli-zoli madam, mo peyna pou ser san g. 
Wi, mo lamour pou ou li pa andeor kad,  
Ayo, mo sipliy ou pa donn mwa enn dous frwad.  
Pa kwar ki mo toupe depas lodas Madam,  
La, divan ou lipie les mo depoz mo nam.  
Mo lesperans, lape moral dan ou lame  
Me mo pa rod kiksoz ki mo pa merite.  
97 
 Oumem mo lespwa r, mo dibien, mo nirvana;  
Tou depann lor zis ou: swa soufrans, swa lazwa.  
Ou tousel, peyna lot, par en n senp desizion  
Kapav fer mwa enn prens ousa lerwa boufon.  
ELMIR  
Ou deklarasion la li bien -bien deplase,  
Vreman ou finn sok mwa ar sa mannyer koze.  
Mo kwa r ou bien bizen disiplinn ou lespri,  
Servi ou rezonnman pou konbat ou anvi.  
Enn dimoun relizie ar ou r epitasion...  
TARTIF  
Mo kapav relizie sa pa vedir mo'enn gon;  
E kan mo lizie zwenn don Bondie finn donn ou  
Mo leker amoure fer mwa kouma enn fou.  
Mo kone m o mannyer pe paret bien -bien drol  
Me Madam konpran mwa mo pa enn zom mol -mol;  
Si vremem ou soke par di fe mo lamour  
Prensipal responsab se bote ou kontour.  
Depi ki mo finn trouv ou bote sir -imen  
Ou finn vinn sel gardien pou sirvey mo desten;  
Kan mo get ou l izie mo tann lavwa Bondie,  
E lerla, pa koze, mo rezistans fane.  
Sey tini mem, fer lapriyer e gard karem,  
Ayaya, mo lespri, mo leker rod oumem.  
Mo regar, mo soupir mil fwa avoy mesaz  
Me zordi, oblize, bizen servi langaz.  
Si ou'le konsider mo dilem ar bonker  
Mem si mo enn dimoun peyna okenn valer,  
Si ou fer sarite vinn konsol mo lapenn,  
Trap lame enn pov  jab ki'nn perdi dan laplenn;  
Osi lontan mo viv, O prenses adorab,  
Mo pou vener ou mem fason enkonparab.  
Pa traka, mo pou vey ou bon repitasion,  
Peyna pou per  ditou, mo pou defann ou nom.  
Mwa mo pa kouma sa bann galan polipot  
Ki fer vantar deor, blag partou zot lakot,  
Kontan koze for -for, rakont zot lavantir,  
San pider donn detay lor sak fam zot trayir,  
Zot pa konn gard sekre, zot peyna modesti  
Zot sali plas sa kre kot finn met sanbrani.  
Me dimoun kouma mwa zame nou larg koze,  
Kapav fer nou konfians zam e nou kas lakle.  
Akoz nou konn gard nou repitasion entak  
Ou kapav bous lizie, nou gard tou dan nou sak,  
Ar dimoun kouma nou kan ou donn ou lamour  
Ou kapav zwir san  per tou plezir, toulezour.  
ELMIR  
Mo pe bien ekout ou e ou langaz bien for  
Pa pas par kat sim e pou fer mo nam sanz bor.  
Eski ou pa panse ki mo kapav anvi  
La, al parl mo mari, rakont li tou kri -kri? 
E ler li dekouver ou lamour klandesten  
Ou pa per enn sel k ou ou perdi so soutien?  
98 
 TARTIF  
Mo bien kone Madam ki ou leker tro bon,  
Ki ou pou konpran mwa si mo andeor ton,  
Ki ou pou pardonn mwa si mo bann febles zom  
Sarye mwa dan siklonn ki fer mwa vinn kokom.  
Mo sir ou bien konsian ki ou lekor sexi  
Ouver lizie aveg , fer misioner febli.  
ELMIR  
Mo sipoze tou fam pa pou fer kouma mwa;  
Mo pa pou kas  lake, fer letalaz ar sa.  
Mo pa pou al rakont tousa ar mo mari;  
Me anretour mo'le ki ou pey enn zis pri:  
Ou ed nou, pa fer fos, pou selebre maryaz  
Valer ek Mariyann san okenn kafouyaz;  
E anplis par oumem ou abandonn pouvwar  
Ki permet ou koken bann zanfan l a zot par.  
E... 
AK 3 SENN 4  
DAMIS, ELMIR, TARTIF  
DAMIS  
(Li sorti dan bife kot li ti pe kasiet)  
         Pa fer sa Mama, bizen fann koze la.  
Kot mo ti pe kasiet mo'nn tann li p e waya.  
Mo sir lame Bondie ki'nn amenn mwa isi  
Pou may anplen enn tret ki rod rwinn mo lavi  
Pou kapav pini li, fer li regret so sor,  
Eklat so ensolans, fou ipokrit deor,  
Fer mo papa trouve kisannla pe koz vre,  
Kisannla vre verminn ki pe tronp lamitie.  
ELMI R 
Non Damis! Nek bizen ki li sanz so mannnyer  
Pou merit mo pardon. Sa mo parol -doner!  
Mo finn donn mo parol, pa fer mwa perdi pwen.  
Sa napa mo mannyer kriy -kriye dan tou kwen:  
Sa kalte betiz la fer bon fam gagn riye,  
Nek al ponn dan zorey so mari, sa zame.  
DAMIS  
Oumem kone kifer ou'le fini sa la,  
Me mwa mo pa dakor les li sap dan la ngka.  
Donn li sime sorti se enn bel kouyonad;  
So ensolans, so vantardiz, so maskarad  
Finn kas -kas mo konte depi tro -tro lontan,  
Vir nou ambalao, tir nou dan nou bontan.  
Sa salo l a finn manz latet mo papa net,  
Anpes Valer ek mwa marye ar nou diset.  
Mo bizen  fer papa dekouver sef froder  
E Bondie finn donn mwa solision neseser.  
Mo remersie lesiel ki finn donn mwa porte,  
Mo pa kapav kile, les enn gran sans sape.  
Bondie pou pini mwa si  mo pa konn servi  
Zouti ki li finn met dan mo lame zordi.  
ELMIR  
Damis...  
99 
 DAMIS  
         Pa anpes mwa! Mo finn chom so likou.  
Ayo mama! Aster mo fons dernie koulou.  
Ou perdi ou letan si ou sey anpes mwa  
Ennjoy zwisans dan vanzans kont sa lera la.  
San perdi mo letan, mo demar mo masinn;  
Koze ki long, get kisannla pe swiv lalinn.  
AK 3 SENN 5  
ORGON, DAMIS, TARTIF, ELMIR  
DAMIS  
Ou vinn obon moman pou apresie ansam  
Enn niouz ankor so -so ki pou koup ou lazam.  
Ala bel rekonpans pou tou ou zantiyes,  
Misie la so kado depas pri ou tandres.  
So lamitie profon fek mont alasirfas,  
So pli tipti gate se plonz ou dan melas;  
Fek-fek la mo'nn may li pe pous bor ar Mama,  
Li'nn fer li bann avans ki kapav viol lafwa.  
Mama enn dimoun dous e parski li tro bon  
Li ti'le atoupri evit en n tourbiyon.  
Me mwa mo pa kapav toler so malpropte,  
Si mo pa rakont  tou mo pou fer enn pese.  
ELMIR  
Wi, mo finn toultan kwar pa kapav les palab  
Fatig latet enn zom, sa li pa rezonab,  
Fam onet pa vedir ponn tou dan so zorey.  
Li bizen konn anpes niaz nwar bar  so soley.  
Toultan mo finn kwar sa; ou'nn mal fer raporte  
Damis, ou ti bizen pran kont mo prop lide.  
AK 3 SENN 6  
ORGON, DAMIS, TARTIF  
ORGON  
Ayo Bondie, pa vre! Mo pa kwar zot zistwar.  
TARTIF  
Kwar zot mo frer, kwar zot. Mo move, mo gran -nwar,  
Mo nam plen ar  pese, mo nek fer dominer,  
Momem pli gran salo ki finn ne lor later,  
Sak segonn mo vomi pouritir lor lesiel,  
Mo lavi li enn ta malpropte kriminel;  
Bondie finn deside aster pou pini mwa,  
Akoz sa li'nn avoy enn siklonn sannfwala.  
Akize, akize kantite zot anv i 
Mo pa pou defann mwa, mo merit zot mepri.  
Kwar tou seki zot dir, gonfle net ou laraz,  
Kouma enn kriminel pous mwa dan ou lakaz.  
Mo merit plis ki sa, pa fer mwa regrete,  
Mo pa'nn ase soufer pou lav tou mo pese.  
ORGON (ar so garson)  
Move verminn, to gagn t oupe fann bann rimer,  
Envant mansonz pou asasinn so karakter?  
DAMIS  
Ki ou pe dir? Ou kwar parol enn sal desbinn,  
Enn fos temwen...  
100 
 ORGON  
                      ...Ferm to lagel, moutouk latrinn!  
TARTIF  
Les li koze, pa akiz li bonavini,  
Kikfwa li pli meyer m et ou konfians dan li.  
Kikfwa li pe koz vre, kifer ou pran mo par?  
Kot ou kapav kone komie mo leker nwar?  
Napa get laparans ki anbet ou lizie,  
Mo kapav paret bon me kot ou pou kone.  
Ayo, mo frer! Laparans enn zarm jabolik  
Mo bien sagren dir ou, mo plis ki satanik.  
Partou dimoun pe dir ki kantite mo p rop 
Me mwa mo bien kone momem pli gran malprop.  
(koz ar Damis)  
Wi, mo garson, pa per: maltret mwa, apel mwa  
Froder, vanpir, taker, kriminel, bachara;  
Tou bann mo pli vilger ki fer zorey korde;  
Mo pa pou rezenbe,  mo zis pou aksepte.  
Mo met mwa azenou pou so ufer penitans  
Neseser pou mo lav enn lavi repignans.  
ORGON (ar Tartif)  
Non mo frer pa fer sa!...  
(ar so garson)  
                                ...To leker pa fermal  
Verminn?...  
DAMIS  
                        Ou pou les li fer ankor bakanal...  
ORGON  
Choup -chap voryen!...  
(ar Tartif)  
                             ...Mo frer pa ankoler, dibout.  
(ar so garson)  
Bandi!...  
DAMIS  
          ...Get sa...  
ORGON  
                        ...Shut up!...  
DAMIS  
                                           ...Ki arive? Ferfout!  
ORGON  
To ouver to labous, mo grenn tou to ledan.  
TARTIF  
Zezi Mizerikord! Mo frer, gard ou bonsan.  
Preferab mo soufer tou martir lor later  
Ki sa pov garson la gagn pli tipti douler.  
ORGON (ar so garson)  
Nimakara m!...  
TARTIF  
                             ...Ayo! Silefo azenou  
Mo dimann so pardon...  
ORGON (ar Tartif)  
                                  ... Pa ditou! Pa ditou!...  
 
101 
 (ar so garson)  
Hen! Get kouma li bon.  
DAMIS  
                               ...Ben...  
ORGON  
                                         ...Trankil!...  
DAMIS  
                                                     ...Be...  
ORGON  
                                                         ...Trankil!  
To kwar mo pa kone kifer to vers dilwil?  
Zot tou zot ayi r li; li kler dan mo lespri  
Ki fam, zanfan, servant zot tou pe modi li.  
San pider zot servi tou kalte trikmandaz  
Pou mo fou li deor  depi dan mo lakaz.  
Me plis zot pou seye pou met biz -biz ant nou  
Plis mo pou fit mo lapeti pou mo gourou.  
E vit -vit mo pou f er li marye mo tifi  
Pou fer zot tou bien vwar. Se mwa ki sef isi!  
DAMIS  
Ou pa kapav obliz nou tou manz sa boul la.  
ORGON  
Wi saytann, zordi mem! Mo fer zot tou manga.  
Mo tousel kont zot tou; met bien dan zot latet  
Zot tou dwa mwa respe, se mwa ki tini fwet.  
Mentnan sel solision, toutswit vilen koson  
To tom lor so lipie, to dimann li pardon.  
DAMIS  
Mwa? Nowe! Dimann pardon Tartif,  Sef Froder?  
ORGON  
To rezenbe salte! E lorla to vilger!  
Kot mo baton vouzot?  
(ar Tartif)  
                        Larg mwa, pa tini m wa. 
(ar so garson)  
Sorti dan mo lakaz, mo pa'le trouv twa la.  
E zame, to tann dir, pa fou lipie isi.  
DAMIS  
Wi mo pou ale, me...  
ORGON  
                                  ...Peyna me, vit sorti!  
Tann mwa, voryen, tande: zero dan lapartaz,  
Mo gran malediksion samem to leritaz.  
AK 3 SENN 7  
ORGON, TARTIF  
ORGON  
Sa kalte betiz lor enn dimoun relizie!  
TARTIF  
Bondie! Pardonn li to u soufrans ki li'nn koze!  
(ar Orgon)  
Ayo mama ed mwa! Mo leker pe soufer  
Akoz zot met dibri ant mwa ek mo prop frer...  
 
102 
 ORGON  
Gete!  
TARTIF  
               Ler mo panse ki dimoun leker sal  
Pe fer mo nam soufer martir kouma leral...  
Mo gagn gran maloker... Mo lagorz amare...  
Mo pa kapav koze... Prefer mor! Ki reste?  
ORGON  
(Li plore, galoup ver laport kot so garson ti sorti)  
Sovaz! Mo sagren mo pa  finn kas to lagel,  
Ar detrwa bon koutpie, mo fou twa dan poubel.  
Aret sagren, O frer, pa bizen ankoler.  
TARTIF  
Pa kapav kontinie, ladan ena maler.  
Get kantite problem ki finn ne akoz mwa,  
Les mo ale mo frer pou fini ar tousa.  
ORGON  
Pa ditou, pa ditou!...  
TARTIF  
                         ...Zot laenn telman gran  
Ki zot pe rod sikann, fer ou kwar mo Satan.  
ORGON  
Bliye zot! Eski ou kwar mwa mo pran zot kont?  
TARTIF  
Sa pa pou fini la, sak fwa zot pou rakont  
Bann zistwar kouma sa, e enn zour, ki kone,  
Kikfwa, ou  bien kapav kwar ki zot pe koz vre.  
ORGON  
Sa, zame!...  
TARTIF  
          ...Ekout mwa, enn fam li bien kapav  
Rod so ler pou devir so mari dan lakav.  
ORGON  
Ar mwa zame ...  
TARTIF  
                  ...Si mo kit ou lakaz, lerla  
Personn pa pou bizen fer okenn s inema.  
ORGON  
Non, non, non, res isi, sinon mwa mo fini.  
TARTIF  
O.K. pou ou boner mo dispoze tini.  
Me, nenpo rt kan ou'le...  
ORGON  
                         ...Shouout!...  
TARTIF  
                            ...Bon, nou sanz topik.  
Dan sitiasion koumsa, mwa za me mo panik.  
Loner li bien frazil, mo lamitie senser  
Obliz mwa raport ou bann niouz ek bann erer.  
Mo pou evit ou fam parski mo pa anvi...  
ORGON  
Non, malgre tou palab mo'le ou frekant li.  
Plis sa bannla zot bwi, plis mwa mo gagn lagam,  
103 
 E mo'le ki toultan mo  fam ek ou ansam.  
Mo pa pou aret la: pou touf zot brons ar flem  
Mo pou ena enn sel eritie, zis oumem;  
E la mo al direk pou donn lord mo noter  
Prepar tou dokiman, fer ou vinn legater.  
Ou mo sel kamwad ferm, mo'le ou vinn mo zann.  
Fam, zanfan, paran? Chi! Po u mwa tousala rann.  
Fer mwa plezir Tartif, mo kado aksepte.  
TARTIF  
Seki Bondie ole pa gagn drwa refize.  
ORGON  
Bon dimoun sa! Anou vit -vit sign dokiman,  
Nou fer dimoun zalou trangle ar deranzman.  
AK 4 SENN 1  
KLEANT, TARTIF  
KLEANT  
Koze la pi deor e kwar mwa mo dir ou  
Dan tousa ou loner pe ramas enn sal kou;  
Mo ti pe bien anvi zwenn ou isi Misie  
Pou fer ou par mo lopinion, kare -kare - 
Mo pa'le rant dan tou detay sa problem la;  
Mo pas lor tou, les nou get pli pir dan tousa.  
Sipozon ki vremem Damis finn bien  mal fer  
E ki li net ankor zet dout lor ou grander.  
Eski enn bon kretien pa pardonn bann ofans?  
Eski enn  bon kretien gagn drwa al rod vanzans?  
Kimannyer ou kapav les enn zom fou deor  
So prop garson parski li finn fer ou ditor?  
Les mo dir ou fran -fran parto u kot mo'nn pase  
Ki so piti so gran, dimoun skandalize.  
Si ou fer mwa konfians ou pou kal -kal zot tou, 
Anpes zot galoupe ziska zot rant dan trou.  
Bliye ou prop fierte, pou lamour Zezi Kri.  
Amenn lakorite ant papa ek piti.  
TARTIF  
Ou kone tanka mwa peyna oke nn problem,  
Mo pa'nn gard dan leker mem li'nn fer mwa gagn flem.  
Mo'nn fini pas leponz, peyna oken n rankinn,  
Si bizen mo pou donn li koudme dres lalinn.  
Malerezman, sa pa mars ar lalwa Bondie,  
Si li retourn isi mwa mo bizen ale.  
Apre seki li'nn fer, enn me sanste bien sal,  
Pa posib viv normal san provok enn skandal.  
Bondie kone, mo sir dimoun pou fer pa lab, 
Zot pou dir mo kasiet kiksoz anba latab;  
E parski mo koupab, sa mo sir zot pou dir,  
Mo fer sanblan mo pe pardonn enn pov martir;  
Akoz mo bien per li mo p as siro ar li,  
Tini-tini so renn, pa les fann lapipi.  
KLEANT  
Zoli zoli eskiz, me bann eskiz kanmem,  
Ou pe envant pretex pou kasiet vre problem.  
Kifer ou ou bizen okip zafer Bondie?  
104 
 Pou pini bann koupab les limem debrouye.  
Parski Bondie ena so plan retribis ion; 
E pou nou lor later so lalwa se pardon.  
Ou peyna pou pran kont seki dimoun zaze  
Kan ou sir ou pe viv dapre lalwa Bondie.  
Zis parski bann gopia zot lespri dan kaybo  
Pa vedir ki Bondie zet nou rev dan dilo.  
Non, non Misie Tartif nou swiv bann komannman  
E pa les nou lespri tas dan fos lagreman.  
TARTIF  
Mo finn deza dir ou ki mo finn pardonn li  
Kouma enn bon kretien ki kwar dan Zezi Kri;  
Me pa vinn dimann mwa apre tousa ditor  
Al viv ansam ar li, Bondie pa pou dakor.  
KLEANT  
Eski Bondie dakor, ki ou, enn etra nze, 
Zis parski enn papa ki enpe detrake  
Finn fer ou legater, aksepte pran dibien  
Sa bann po v zanfan la, ou pa trouv sa malsen?  
TARTIF  
A Bondie, dimoun ki konn mwa bien zame pa  
Pou panse ki mwa mo rod zwisans dan paysa.  
Larises materyel pou mwa pa vo nanye , 
So zoli lanbalaz pa anbet mo lizie  
E si mo'nn fors momem aksepte so kado  
Ki li finn obliz mwa pran kouma enn fardo  
Se parski mo ti per, Bondie oumem temwen,  
Ki tousa lamone al dan pos bann voryen;  
Mo ti per ki mo frer so larzan al dan pos  
Bann dimoun ki ti pou servi li dan debos,  
Ki pa ti pou servi li kouma mo pou fer:  
Pou mo ed mo prosen  e ador Lesennyer.  
KLEANT  
Dousma Misie Tartif, sa pa ou problem sa,  
Sipa enn eritie gagn drwa sesi -sela;  
Les mo dir ou, pa kwar mo pe rod provok ou,  
Li bizen lib ar so la rzan, mem li fer fou.  
Li preferab pou ou ki li enn bangoler  
Olie ki dimoun dir ki ou e nn gran voler.  
Selman mo trouv bien drol ki ou pa finn tike  
Aksepte leritaz lor ledo malere;  
Zame mo ti kone ki dan Labib ena  
Reset mazik pou tor dibien mama -papa.  
Pwiske  ou dir koumsa ki Bondie finn defann  
Ou ek Damis abit ansam ousa sefann,  
Eski li pa me yer ki ou tire trankil,  
Pou enn dimoun senser, sa li pa difisil,  
Olie soufer isi ki divan ou lizie  
Enn garson kit lakaz so papa li ale?  
Kwar mwa, si ou fer sa, ou loner p ou grandi  
Misie...  
TARTIF  
       Get sa douk la! Fini trwa -zer-edmi?  
105 
 Mo bizen mont lao. Ler pou mo lapriyer!  
Mo pa kapav atann, mo va zwenn ou taler.  
KLEANT  
Abon!  
AK 4 SENN 2  
ELMIR, MARIYANN, DORINN, KLEANT  
DORINN  
             Misie ed nou pou ed sa tifi l a, 
Li pe telman plore, li fer mwa vinn gaga;  
Desizion so papa pou marye li seswar  
Pou pous li, sa mo sir, dan sime dezespwar.  
Ala li pe vini. Marye pike nou tou  
Servi trik ousa misk, blok so plan move gou  
Ki li pe rod enpoz lor nou tou dan lakaz.  
AK 4 SENN  3 
ORGON, ELMIR, MARIYANN, KLEANT, DORINN  
ORGON  
Mo kontan trouv zot tou pou ekout mo mesaz.  
(ar Mariyann)  
Ou trouv sa papie la, samem ou lavenir  
E mo sir ou konpran tou seki mo pe dir.  
MARIYANN (azenou)  
Onom lamour Bondie ki konn tou mo soufrans,  
Onom bann  santiman ki pa r od rekonpans,  
Sey bliye enn tipe ou gran pouvwar lor mwa  
E permet mo lamour pa ekout ou lalwa;  
Pa fors mwa do Papa refiz ekout ou lord,  
Blam Bondie ki finn donn mwa nesans pou pas kord.  
Papa, ou ki finn met mwa isi lor later  
Pa fer mwa reg rete parski mo tro soufer.  
Si ou kont mo proze, ou pa'le mo marye  
Ar garson ki mwa mo finn swazir, les tonbe;  
Me lor mo de zenou mo sipliy ou Papa  
Pa zet mwa dan lebra sa gro lougarou la,  
Pa obliz ou tifi pou sap dan ou pouvwar  
Ar enn leker blese servi zar m dezespwar.  
ORGON (Vinn tris - koz ar limem)  
Mo bizen tini ferm, chombo mo emosion.  
MARIYANN  
Mo peyna nanye kont ou santiman profon:  
Pa kasiet ou lamour, donn li tou ou dibien.  
Si tousa pa ase pran mo par san sagren;  
San rankinn mo dakor ki ou pran mo rou pi 
Me Papa enn sel soz, pa donn li mo lavi;  
Les mo rant dan kouvan, viv lavi san konfor  
Dan sakrifis, dan penitans ziska lamor.  
ORGON  
Pa fer ou zes ar mwa, pa vinn deklar maser  
Parski mo pa dakor ar pwenter ou leker.  
Ale dibout! Plis ou refiz marye ar li  
Plis mo pou  obliz ou fer li vinn ou mari.  
Bliye ou lamour prop, maryaz la enbarab,  
Apre sa, pa fatig mo latet ar palab.  
106 
 DORINN  
Be! 
ORGON  
       Ou bous ou labous. Ou al koz ar ou zans.  
Mo defann ou, tande, dir enn sel mo, nwizans.  
KLEANT  
Ou permet mwa, Org on, donn ou enn ti konsey...  
ORGON  
Mo frer, ou bann konsey regle kouma revey,  
Bien regle, bien korek, toultan mo pran zot kont,  
Me zordi aksepte mo get dan mo prop mont.  
ELMIR (ar so mari)  
Seki mo pe trouve, mo pa'le kwar li vre,  
Ou telman pa trouv kler ki  mo dekonserte.  
Ou fer li konfians net, gob tou seki li dir,  
Pa kwar nou pou enn sou, vadire pouritir.  
ORGON  
Zot pa pou anbet mwa, mo'nn konpran zot grimas:  
Ou pran par mo garson, rod kasiet so vre fas,  
Rod touf so kalomni kont enn pov malere,  
Ou lafeksion  Mad am pe bous ou de lizie.  
Gete! Si tousa vre, ou ti pou kalm koumsa?  
Ou ti pou boulverse. Pa kwar mo enn gopia!  
ELMIR  
Ou kwar sak fwa enn zom rod pous bor ar ou fam  
Bizen apel rayot, bat tanbour, fer tam -tam?  
Ou pa kwar mo kapav tini sek so lelan  
Par man nyer mo get li, ousa fou li anplan.  
Bann parol deplase fer mwa plito riye,  
Pa kont lor mwa pou fer bel tapaz pou nanye.  
Ar douser ki mo met bann froder dan zot plas,  
Mwa mo pa kouma tou sa bann sent san kilas  
Ki grife, ki morde pou defann zot loner  
Pou enn  wi, pou enn non rey figir zot pwenter.  
A Bondie protez mwa kont sa kalte sazes!  
Pou viv prop e onet pa bizen vinn diables.  
Kan mo nek fou li sek lor vites li konpran,  
Peyna fason pli for pou kas net so lelan.  
ORGON  
Mo'nn fini deside, mo pa pou sanz  mouyaz . 
ELMIR  
Mo trouv ou bien -bien drol, ou'nn tas dan langrenaz.  
Dir mwa, eski ou pou kontinie pa kwar mem  
Si ar ou prop lizie ou gout net so lakrem?  
ORGON  
Mo prop lizie?...  
ELMIR  
             ... Wi...  
ORGON  
                ...Fos!...  
ELMIR  
                         ...Si mo trouv enn fason  
Pou met tousa okler, koumsa peyna rezon...?  
107 
 ORGON  
Zistwar!...  
ELMIR  
       ...Ayo Bondie! Zis donn mwa enn repons.  
Mo pa pe dimann ou aksepte li enn mons;  
Me anou sipoze mo met ou dan enn plas  
Kot ou kapav tann tou, temwen so kataplas.  
Lerla ki ou pou dir lor so mantalite?  
ORGON  
Be mo va aksepte ki ... Napeyna sime.  
Enposib mo dir ou...  
ELMIR  
                          ... Mo finn plen ar tousa,  
Pa kapav nek toultan akiz mwa met choula.  
Anou zwe sinema san perdi n ou letan,  
Fer ou trouve oumem kot Bondie, kot Satan.  
ORGON  
Ale rait, mo dakor. Mo met ou dan lekol,  
Pou teste kimannyer ou respe ou parol.  
ELMIR  
Fer dir li vinn isi...  
DORINN  
                      ...Madam, li enn renar,  
Kikfwa li pa fasil fer li zwenn so lagar.  
ELMIR  
Pa per! Bann ansaler zot rant vit dan latrap.  
E so fezer dan li pou fer nou may li kap.  
Fer dir li vinn get mwa...  
(ar Kleant ek Mariyann)  
                               ...Zot de, sorti isi.  
AK 4 SENN 4  
ELMIR, ORGON  
ELMIR  
Nou'al kot sa latab la. Ou ou ra nt anba li.  
ORGON  
Kifer?  
ELMIR  
           Ou res kasiet, fale pa li kone.  
ORGON  
Kifer anba latab?...  
ELMIR  
                         ...Ayo Bondie! Rantre.  
Oumem ou va trouve plan ki dan mo latet.  
Ekout mwa, rant anba latab la, kasiet net.  
Fale pa li trouv ou, pa fer ditou tapaz.  
ORGON  
Mo bien kwar mo bizen aret sa badinaz  
E dir ou toutswit la nou aret sa zwe la . 
ELMIR  
Kwar mwa, ou pa pou'ena nanye pou repros mwa.  
(ar sa mari anba latab)  
Me tansion, mo pou koz enn zafer pa normal.  
Pa bizen ou soke, peyna nan ye golmal.  
108 
 Mo bizen kapav dir tou seki neseser  
Pou fer ou dekouver so veritab mannyer.  
Mo pou fer zoliker, napeyna lot sime,  
Pou reysi demaske Tartif so vre portre,  
Mont so latet telman ki li vinn arogan,  
Nepli kontrol ditou so bann reflex Donzwan.  
Mo pe f er sa pou ou, pou ou may li dan lak,  
Donk mo pou fer li kwar mo kontan so mikmak  
Me mo pou aret sek kouma ou donn signal,  
Kouma ou satisfe nou aret so kabal.  
Ou tousel deside kan bizen ris so renn,  
Kan bizen bes rido fini net ar so senn  
Pou sov loner ou fa m. Pa les mwa lor dife  
Pli lontan ki bizen pou konn laverite.  
Ou tousel deside kan lanket aret net. 
Li vini... Rant anba. Pa bliye res kasiet.  
AK 4 SENN 5  
TARTIF, ELMIR, ORGON (anba latab)  
TARTIF  
Bannla dir mwa ou pe rod mwa pou pran konsey.  
ELMIR  
Oui. Mo' ena bann sekre zis pou ou de zorey.  
Me ferm sa laport la! Mo bizen dir ou sa?  
E chek enn kou pa rtou tansion espion parla.  
Ensidan taler la ti kapav fini mal,  
Fode pran prekosion, sinon nou zafer sal.  
Zame dan mo lavi mo finn gagn telman per;  
Mo ti per gars on la fer ditor ou loner,  
Mo'nn telman boulverse, mo regret mo febles,  
Ki mo pa finn panse pou denons so bases.  
Me enn sans, Bondie gran, tou finn bien rant dan lord,  
Li ti rod met dezord, aster li pe pas kord.  
Ou gran repitasion finn balye tou bann niaz,  
Ant ou ek mo mari pa pou ena lonbraz.  
Pou bous labous palab, pou fer tou dimoun vwar,  
Li'le nou  res ansam lizour kouma aswar.  
Akoz samem aster mo nepli per personn,  
Mo kapav res ar ou tousel e gagn li bonn.  
E mo lib pou dir ou ouvertman mo lamour.  
Kikfwa o u pou trouv drol mo pe koz san detour.  
TARTIF  
Difisil pou konpran vites ou'nn sanz langaz;  
Talerla ou koze ti 'ena enn lot bataz.  
ELMIR  
Ayo ou'nn ankoler akoz mo'nn fer sanblan.  
Kimannyer fam azir ou pa'nkor bien konpran.  
Kan enn fam dir ou non, enn non ko umadir wi,  
Pa vedir li pa'le; okontrer, li anvi.  
Nou bann fam nou toultan fer parad salerla  
Parski nou per nou santiman vir nou kannva.  
Kan lamour anvlop nou, fer nou perdi lespri  
Mem lerla nou tike pou admet nou foli;  
Nou fer endiferan; me pou seki konn l ir 
109 
 Tou nou bann simagre montre ki nou finn mir,  
Nou kasiet nou dezir pou donn bon lenpresion.  
Kan nou'nn pre pou grene lerla mem nou dir non.  
Mo koz tro fran ar ou, kikfwa li enn erer,  
Mo finn met mwa touni, enn dimoun san pider,  
Detoutfason mo'nn tir enn pwa, aster mo lib.  
Eski mo ti pou sey bar Damis so lasib,  
Dir mwa ou, ar otan kontantman eski mo  
Ti pou bwar ou parol amoure mo par mo,  
Eski mo ti pou fer mannyer mo'nn debrouye  
Si toulede leker pa ti dan mem pagne?  
Kifer ou kwar mo'nn rod fer tou pou mo a npes  
Maryaz ar Mariyann ou rapel mo tristes?  
Mo sir ou finn konpran ler ou get deroulman  
Ki mo pe fer latet -lipie pou blok sanzman,  
Mo tro sagren pou les enn lot partaz ar mwa  
Enn leker adore ki zis pou mo lebra.  
TARTIF  
Madam, Madam samem pli gran boner en n zom  
Ler li gout lor lalev parol dous so larom:  
So dimiel folile dan tou p or mo lekor,  
Mem dan sant nirvana pa gagn zwisans pli for.  
Fer ou plezir samem mo rev ek mo kosmar,  
Ou lamour donn mo nam enn serenite rar;  
Me permet mo leker gagn toupe poz kestion , 
Mo pa pe kapav kwar ki tou pe tourn bien ron.  
Li posib ki bann mo, lalang  peyna lezo,  
Pe rod fer mwa kas bag, retourn mwa azero;  
Les mo dir ou fran -fran, peyna kata -kata,  
Mo pa kapav fie net zis zepis masala.  
Les mo gout enpe plis, samem pli gran delis,  
Lerla mo kapav sir ou finn gagn dis lor dis,  
E lerla mo kapav fer ou konfia ns total  
Ki ou lamour pou mwa li pa enn zwe joukal.  
ELMIR  
(Li touse pou averti so mari)  
Kisasa? Ou pa kwar ou pe rod al tro vit,  
Enn sel kou netway prop, balye karo brit -brit?  
Mo re nt mo nam pou fer ou konn mo lafeksion  
Me tousa pa ase, ou'le plis sansation.  
Pou fer ou satisfe bizen kraz tou baryer,  
Fons drwat -drwat, al dan bit, pa get divan -deryer?  
TARTIF  
Kan enn dimoun santi li pa merit kiksoz,  
Li difisil pou li viv lor bos parol r oz. 
Li pa fasil pou kwar ki finn ena mirak  
Tank pa finn gout enpe detrwa ti bout gajak.  
Povdemwa! Mo pa kwar mo merit ou faver,  
Akoz sa mo pa sir ki tousa bien senser.  
Si ou'le mo kwar ou zis bann mo pa ase,  
Donn mwa seki mo'le lerla mo satisfe.  
ELMIR  
Bond ie mama! Ou lamour li bien tiranik,  
110 
 Telma ou enpoze ou pe fer  mwa panik.  
Ou pasion pe azir kouma enn diktater,  
Li pe servi violans pou li mont dan lezer.  
Ou fons brit -brit, pa donn letan pou prepare,  
Ou kraz tou divan ou, pa les mwa respire.  
Eski li normal  sa ou sitan ekzizan,  
Ki, napeyna bare, seki ou'le ou pran,  
San get divan -deryer ou fou dimoun dan trou,  
Ou abiz lor febles dimoun ki kontan ou?  
TARTIF  
Si ou pa finn soke par mo deklarasion  
Kifer ou pe tike pou efas bann soupson?  
ELMIR  
Kimannyer pou donn o u tou seki ou anvi  
San fer pese, ofans Bondie, lalwa beni?  
TARTIF  
Samem pe fer ou per? Ki Bondie pou panse?  
Les sa dan mo lame, peyna pou trakase.  
Peyna okenn obstak ant mwa ek ou leker.  
ELMIR  
Mo pa'le al griye dan fourno Lisifer!  
TARTIF  
Bliye sa bann zist war anfanten, ridikil,  
Mwa, mo konn tou bann trik pou gard konsians trankil.  
Li bien vre ki Labib defann serten plezir,  
               (enn veritab bandi ki pe koze)  
Me si konn kas kontour kapav zwir tou dezir.  
Depann ki nou anvi, ar enpe konesans  
Nou kapa v ris lastik, elarzi nou konsians,  
Fer efas nou pese, parski Bondie kone  
Pese pa ekziste kan lentansion parfe.  
Tou mo bann trik sekre mo pou larg ou Madam,  
Ou nek ena pou swiv, mwa mo okip ou nam.  
Ou pa ena pou per, nek les mwa kas mo yenn.  
Mo okip tou: zw isans pou ou, pou mwa lapenn.  
Ala ou tous for la !... 
ELMIR  
                        ... Mo pas boukou mizer.  
TARTIF  
Sous enn sa bonbon la, li ed kalme douler.  
ELMIR  
Mo'nn gagn move lerim; aster li kler mo kwar  
Peyna bonbon isi pou swagn mo dezespwar.  
TARTIF  
Tousa paret bien grav...  
ELMIR  
                       ...Pli grav ki ou panse.  
TARTIF  
Gete Madam, ou lafreyer li deplase:  
Kisannla pou kone? Zis ou ek mwa setou.  
Pese fer ansekre pa enn pese ditou;  
Kan tou dimoun kone, lerla li vinn malsen,  
Konn kasiet en n pese peyna pou per roten.  
111 
 ELMIR  
               (apre ki li'nn bien touse)  
Ayo aster ki mo pou fer san proteksion  
Mo oblize donn ou foul -foul satisfaksion,  
Mo nepli ena drwa pou aret omilie,  
Personn pa pou ere, ousa rod arete.  
Mo oblize fer sa mem mo leke r fermal,  
Kont mo prop volonte mo pe viol mo moral;  
Me parski zot pe pous mwa dan enn presipis,  
Parski zot pa'le kwar kan dir zot kiksoz tris,  
Parski zot rod bann prev pou kwar seki mo dir.  
Mo oblize large pou fer lezot plezir.  
Si seki mo pe fer li kont mo ralite,  
Pese la pa pou mwa, enn lo t bizen peye;  
Pa kapav akiz mwa, sakenn pran so lasarz.  
TARTIF  
Wi, Madam, mo dakor, mo zepol li bien larz...  
ELMIR  
Me avan chek enn kou si kikenn pe vini,  
Gete si mo mari pa pe vinn par isi.  
TARTIF  
Pert -tan, kas pa latet! Ou mari enn bobok,  
Pou fer li fer seki mo'le, mo ris so chok.  
Si li may nou anplen, li pou kwar enn mirak,  
Mo finn bien manz so krann, li bon pou mont dadak.  
ELMIR  
Wi, mo kone. Al get enn kou si tou korek,  
Get bien partou deor, tansion zot may nou sek.  
AK 4 SENN 6  
ORGON, ELMIR  
ORGON (sorti anba latab)  
Mo aksepte! Dakor, sa boug la enn bebet.  
Mo pa'le kwar! Mo'nn gagn kout matrak lor latet.  
ELMIR  
Ki ou pe fer baba? Ala tou al fouti!  
Rant vit anba latab, pa'nkor ler pou sorti.  
Nou les li kontinie ziska ki tou  vinn kler,  
Bizen sir,  pa kapav fer konfians bann rimer.  
ORGON  
Non, mo sir. Li pli pir ki bann mons jabolik.  
ELMIR  
Non Orgon, li pa bon aksepte san lozik.  
Rant anba, pa sorti tank ou pa sir -sir mem,  
Pa prese pou sorti, tansion rat so lakrem.  
 (Li met so ma ri deryer li)  
AK 4 SEN N 7 
TARTIF, ELMIR, ORGON  
TARTIF  
Tou korek, sime kler! Gran dilo san brizan!  
Mo'nn chek partou, anba, lao, deryer, divan,  
Peyna personn, nou de tousel. A! mo lavi!  
ORGON (aret li)  
Chombo vie pitasie, bizen tini -tini. 
112 
 Li pa bon pou ou n am les pasion kas lalinn,  
Chi! Enn bon dimoun sen pa gagn drwa fer mofinn,  
Koumsa ou les demon gidi ou lapeti,  
Mo tifi pa ase, ou bizen mo fam 'si?  
Pandan enn bout letan mo'nn refiz aksepte  
Ar lespwar ki enn zour tou dimoun pou sanze;  
Aster ase! Mo'ena tou  prev ki mo bizen:  
Pa bizen plis, mo satisfe ou bien vilen.  
ELMIR (ar Tartif)  
Se kont mo volonte ki mo'nn fer tousala;  
Me mo ti oblize fer tousa sinema.  
TARTIF  
Kwa? Ou kwar?...  
ORGON  
                  Ase Misie Tartif, pa koze!  
Dan ou prop lentere, trankil  grate -ale. 
TARTIF  
Mo ti ole...  
ORGON  
         Choup -chap! Met ou diskour dan pit.  
Degaze fout -lekan dan mo lakaz, deswit.  
TARTIF  
Ou ki pe koz for -for, fout -lekan vit oumem.  
Sa lakaz la pou mwa, peyna okenn problem,  
E mo donn zot konsey pa perdi zot letan  
Rod koken mo dibie n, rod tir sipa ki plan.  
Pa rod sikann ar mwa, mazinn kot zot ete,  
Mo ena tou pouvwar pou kombat mesanste.  
Fer zot pey zot pese; e bann ki fer fezer  
Pe rod fou mwa deor, zot pou gout mo zekler.  
AK 4 SENN 8  
ELMIR, ORGON  
ELMIR  
Ki sa mannyer  koze? Ki li pe rabase?  
ORGON  
Amondie! Mo'nn fane. Mo'nn bien dekouyone.  
ELMIR  
Kifer?  
ORGON  
        Ler mo ekout li mo konpran mo fot,  
Se sa donasion la ki pou kas -kas mo kot.  
ELMIR  
Donasion?  
ORGON  
         Oui mo finn fer enn bel erer grav,  
Me ena enn zaf er bien pli grav  ki kapav.  
ELMIR  
Ki zafer?  
ORGON  
                 Timama! Nou'al get enn kou lao  
Si bwat kot mo'nn gard tou li ankor dan biro.  
 
113 
 AK 5 SENN 1  
ORGON, KLEANT  
KLEANT  
Kot ou pe galoupe?  
ORGON  
                              Pa kone.  
KLEANT  
                                         Mwa mo kwar  
Premie dabor nou met latet ansam monwar,  
Tom dakor lor seki nou pou fer pou bar li.  
ORGON  
Sa bwat la, samem pe fatig plis mo lespri,  
Bann lezot problem la mw ens difisil pou mwa.  
KLEANT  
Ki ena dan bwat la ki donn li sitan pwa?  
ORGON  
Argas mo bon kamwad, pov jab la dan pens net,  
Limem ti, ansekre, donn mwa sa pou kasiet.  
Zis avan li sove li'nn vinn dimann mo led,  
Dan bwat la li'nn dir mwa, mo trouv sa bien -bien red, 
Ena papie vital pou li ek so dibien.  
KLEANT  
Kifer ou finn met sa dan lame ou prosen?  
ORGON  
Mo konsians repros mwa mo bizen koz manti,  
Alors mo'nn al direk pou kas lakle ar li.  
Sa bandi la finn persiad mwa, lor la li for,  
Pou kit bwat la ar li, mo kone mo antor,  
Koumsa, si ena kik lanket, mo kapav dir  
Ki bwat la pa ar mwa, sa laverite pir.  
Donk mo konsians pou kler, mo pa pou fer pese.  
Si bizen fer serman seki vre li pa vre.  
KLEANT  
Ou finn tas dan enn lak si nou get tousala;  
Ou'nn donn li ou dibien, li konn bann sekre la,  
Mo kwar ou rekonet, les mo dir ou f ran-fran,  
Dan sa bann zafer la ou'nn fer kouma zanfan.  
Tou sa bann fopa la kapav met ou dan trou;  
E sa boug la, ki konn tousa, pou explwat ou;  
Ou pou fer enn erer rod manz ar li plen -plen,  
Pas par sime zepeng si ou'le met enn fren.  
ORGON  
Kisasa? Sa boug la , enn mari kouyoner  
Ki'nn kasiet so pianter, so lespri magouyer;  
Mwa mo'nn donn li enn plas, enn voryen, enn mandian...  
Akoz li mo'nn perdi lestim dimoun mo ran.  
Aster mo pou onte mem pou kr waz zot regar,  
Zot pou konsider mwa pir ki jab marenwar.  
KLEANT  
Chombo papa! Kifer toultan ou anbale?  
Ou pa fouti res kalm kan zafer la serye;  
Kan bizen rezone ou vinn emosionel,  
Ou sort dan enn lextrem, ou devir manivel.  
114 
 Get ki erer ou'nn fer, pourtan nou  ti dir ou  
Fer bien -bien atansion, boug la pe pas bagou.  
Bizen kor iz erer. Donn mwa enn sel rezon  
Kifer kan ou malad ou rod enn doz pwazon.  
Akoz enn sal verminn finn bles ou lamour -prop  
Ou pe fer koumadir limanite enn flop?  
Zis parski enn froder finn tromp  ou ar bann trik,  
Finn anbet ou lizie ar zoli zimnastik  
Ou kwar ki  tou dimoun finn vinn bann triyanger,  
Ki zordi napeyna okenn krwayan senser?  
Les bann mank lexperyans fer sa bann derapaz;  
Aprann fer diferans ant onet ek zestaz,  
Napa fer foul konfians, nenport ki li ete,  
Toultan gard lekilib, pran sime damilie.  
Pran tou bann prekosion anpes froder fer fet,  
Anmemtan falepa ensilte bann vre pret.  
Olie sap dan karay pou ou tom dan dife  
Preferab ou tini dan karay, pa sote.  
AK 5 SENN 2  
DAMIS, ORGON, KLEANT  
DAMIS  
Vremem sa? Sa boug la pe fer ou manz pounak?  
Apre seki ou'nn fer li merit enn bon klak,  
Sa salo engra la ki merit kras lor li  
Pe servi ou bonker pou detrir ou lavi?  
ORGON  
Ayo beta, mo desepsion peyna limit.  
DAMIS  
Larg li dan mo lame, mo  rey li enn tigit;  
Pou konbat so gran -nwar nou bizen san pitie;  
Mwa mo kapav, sir -sir, fer li fonn, kwi -vide,  
Napeyna dis sime, bizen kas so lagel.  
KLEANT  
Parey kouma tou bann zenn zan, koze bel -bel. 
Tini-tini monwar! Peyna ase skandal?  
Nou viv dan enn pei , dan enn lepok normal,  
Initil rod rezoud bann problem ar violans.  
AK 5 SENN 3  
MADAM PERNEL, MARIYANN, ELMIR, DORINN, DAMIS, ORGON, KLEANT  
MADAM PERNEL  
Ki pe pase isi? Ki sa bann manigans?  
ORGON  
Enn katastrof! Mo finn gete ar mo lizie.  
Ala kouma li rekonpans tou mo bonte:  
Mo ouver mo laport pou akey enn cholo,  
Donn li plas pou dormi, nouri  so sak lezo;  
Tret li plis ki enn frer, amelior so konfor  
Zouranzour, donn li mo tifi ek mo trezor.  
E letansa, sa salo la, bezsominn la  
Pe yam mo fam, rod met lame dan sokola.  
Pa kwar li satisfe ar so bann manigans,  
Li oze, sovaz la, rod rwinn mo lekzistan s, 
Servi kont mwa zarm mo'nn donn li par sarite.  
115 
 Ala ki arive kan pa konn arete!  
Li pe met mwa touni, akoz mo'nn donn li tou,  
Li fer mwa pran so plas kan li ti dan labou.  
DORINN  
Bon dimoun sa!  
MADAM PERNEL  
        Zame mo garson mo pou kwar  
Ki li kapav rod  fer enn pese osi nwar.  
ORGON  
Kifer?  
MADAM PERNEL  
         Bann groupoumon zot zalou dimoun bien.  
ORGON  
Eski ou pe pran par enn malonet voryen,  
Mama?  
MADAM PERNEL  
     Mannyer zot viv li bien golmal isi,  
E mwa mo bien kone kifer zot ayir li.  
ORGON  
Ki ayir ou pe dir? Pa finn fek donn ou niouz?  
MADAM PERNEL  
Toultan mo ti dir ou - pa bizen ou vinn rouz - 
Bon dimoun dan lemonn toultan gagn maltrete,  
Bann gropoumo n pou mor, zot maladi reste.  
ORGON  
Ki sa diskour la vinn fer isi azordi?  
MADAM PERNEL  
Mo sir zot fin n fabrik pake zistwar lor li.  
ORGON  
Me mo'nn fek rakont ou mo temwen tousala.  
MADAM PERNEL  
Bann lespri palabrer ranpli ar makacha.  
ORGON  
Mama, ou pou fer mw a sap lor kal. Mo dir ou  
Ar mo prop de lizie mo'nn trouv so krim, foutou.  
MADAM PERNEL  
Lalang serpan  toultan anpwazonn inosan  
E lor sa later la, pou sa peyna brizan.  
ORGON  
Mo pa konpran ditou seki ou pe rod dir.  
Mo dir ou, ou tann mwa, mo'nn trouv tou, sa mo sir,  
Ar mo lizie, mo de lizie, mo pa kaylous.  
Komie fwa pou dir ou? Mo'nn gagn kor dan labous.  
MADAM PERNEL  
Mo garson ou kapav tronpe par laparans,  
Dan seki paret vre napa met ou konfians.  
ORGON  
Ayo Bondie!  
MADAM PERNEL  
       Bann fos soupson vwal nou lespri,  
E lerla bien souvan vilen pran plas zoli.  
ORGON  
Koumadir mo bizen remersie sa boug la  
116 
 Parski  li ti rod drag mo fam...  
MADAM PERNEL  
                                  ... Eta pagla!  
Bizen rod prev solid avan akiz kikenn,  
Fale ou sir ou pwen si ou pa'le al zwenn.  
ORGON  
Ale dir mwa oumem kouma gagn prev solid.  
Mo ti bizen atann, gete komdabitid,  
Les li lib... Ou pou fer mwa dir enn gro be tiz. 
MADAM PERNEL  
Mo pli sir so leker amoure ar Legliz.  
Mo pa dakor ditou, mo refiz kwar rimer  
Ki li'nn rod fer seki zot pe dir li finn fer.  
ORGON  
Les tombe! Priye Bondie ou mo prop mama.  
Sankwa ou ti pou tann mo lara z kraz pima.  
DORINN  
Bienfe Misie Orgon, pese pey lor later:  
Ou pa ti'le kwar nou; li pe fer mem zafer.  
KLEANT  
Aret perdi letan lor detay initil,  
Nou servi nou zenzen pou demay bann difil.  
Lennmi pe fit kouto, li pa ler pou dormi.  
DAMIS  
Ou kwar li pou ena l odas rwinn nou lavi?  
ELMIR  
Mwa mo  pa kwar divan lalwa so kees bien for,  
So lengratitid kler, kapav anil lakor.  
KLEANT  
Pa tro kwar sa mo ser, li pou'ena minision  
Pou servi kont zot tou dan so deklarasion;  
Dan enn kees mwens serye sa kalte argiman  
Plonz tou bann akize dan enn gran tourdisma n. 
Mo redir zot ankor: li konn boukou kiksoz,  
Pa manz ar li fran -fran, fini li par ti doz.  
ORGON  
Ou'ena rezon, sori. Vantardiz sa boug la  
Finn fer mwa perdi boul; dimoun napa kourpa.  
KLEANT  
Seki mo propoze se enn rankont ad e, 
Kot zot sey koud ansam de lavw al desire.  
ELMIR  
Ayo get sa douk la, si mo ti konn tousa,  
Mwa mo ti pou chomtayt, anpes zot gagn traka,  
E mo...  
ORGON  
               Ki li ole? Kapav konn plan vanpir?  
Kikenn fer mwa konpran mem si mo latet dir.  
AK 5 SENN 4  
MISIE LWAYAL, MADAM PERNEL , ORGON, DAMIS, MARIYANN, DORINN, ELMIR, KLEANT.  
MISIE LWAYAL  
Bonzour mo ser, rann mwa enn servis siouple,  
Mo'le koz ar Misie Orgon.  
117 
 DORINN  
                                          Li okipe,  
Mo doute si li pou gagn letan koz ar ou. 
MISIE LWAYAL  
Enn jumonde kouma mwa jamais pou rod lipou.  
Mo vizit, je crois bien, pa pou depler personn;  
Okontrer mo pe viens ar bonne nouvelle par tonn.  
DORINN  
Ki ou nom?  
MISIE LWAYAL  
                Ou dir li seulement ki mo pe viens  
De la part Monsi eur Tartif pou so prop djubie n. 
DORINN (ar Orgon)  
Ena enn dimoun la, koz enn mannyer bizar,  
De la part Monsieur Tartif, li'le fer ou par  
Bonn nouvelle ki pa pou depler ou.  
KLEANT  
                                      Koz ar li,  
Pou kone ki li'ete, kifer li 'nn vinn isi.  
ORGON  
Kikfwa fi nn avoy li pou fer nou revinn dos;  
Bizen fer atasion, fale pa mo fer fos.  
KLEANT  
Kontrol ou lakoler, fale pa sap lor kal,  
Si li rod larezon ou sey pa pas anmal.  
MISIE LWAYAL  
Salut Monsieur. Bondie pini ou bann lennmi,  
Benediksi on Bondie bengn ou plennti -plennti!  
ORGON  
Ton ki li'nn adopte paret donn mwa rezon,  
Enn aranzman posib san tro konplikasion.  
MISIE LWAYAL  
Ou gran repitasion merit mo gran lestim,  
Lontan mo ti okip ou papa so régime.  
ORGON  
Misie mo bien onte, ou bizen eskiz  mwa:  
Mo pa bien ra pel ou; ou nom, ou nom li pa?...  
MISIE LWAYAL  
Mo'apel Lwayal, mo finn ne dan lavil PortLwi,  
Mo enn wisie lakour, bizen rod mo lavi.  
Depuis karant ane, par la grâce du Seigneur,  
Mo fer sa metie la avek beaucoup d'honneur;  
Mo pe viens, che r Monsieur, avek ou  permision  
Livre ou enn mizandemer lor donasion...  
ORGON  
Ou vinn isi...?  
MISIE LWAYAL  
                 Monsieur, pa besoen sap lor kal!  
Sa li zis enn warning, enn prosedure normal,  
Enn konsey amikal pou ou ek ou fami:  
Pou zot ek pou zot meb napeyna plas isi,  
Bezwen fer vit, san kondision, respekte lord...  
ORGON  
118 
 Mwa sort la?  
MISIE LWAYAL  
         Oui Monsieur, napa amenn diskord.  
Sa lakaz la aster, dires ou bien kone,  
Li pou Misie Tartif, pa kapav konteste.  
Li tousel ena drwa zer sa larise s la, 
C'est clairement stipulé nwar lor blan dan kontra  
Signé bonne et due forme, e according to law.  
DAMIS  
Sa ki apel mari toupe! Fou sa deor!  
MISIE LWAYAL  
Monsieur mo peyna enstriksion pou koz ar ou.  
Me Monsieur, ou papa, li rezonab e dou,  
Li konpran res ponsabilite de lakour  
E li pa pou anpes lajustice suivre son cours.  
ORGON  
Me...  
MISIE LWAYAL  
         ...Oui Monsieur, mo kone ou pa malonet  
Zame ou finn pran gous, ou toultan pey ou det,  
Ou pou donn mwa koudme, parski ou bien serye,  
Pou ki mo implement ba nn lord ki mo'nn gagne.  
DAMIS  
Misie wisie, tansion! Pa fer provokasion,  
Enn beze kout dibwa pou ronfle ou kalson.  
MISIE LWAYAL  
Dir ou garson shut up, ousa grate ale.  
Sinon mo oblize riport sa lor papie,  
Pran enn kontravansion, avoy zot dan prizon.  
DORINN  
Misie wisie, ou bien visie, koson maron.  
MISIE LWAYAL  
Mo'ena boukou respe pou les gens bonne famille,  
E si mo'nn aksepte m'occuper de ceçi  
Se ki mo rod ed ou, anpes ou gagn kosmar,  
Evit ou le souçi diil avek enn razwar,  
Ki parski li peyna me okenn sanchiman  
Ti pou fer so bitor, amenn dezagreman.  
ORGON  
Ena pli gran kosmar ki donn lord enn fami  
Kit so lakaz ale?  
MISIE LWAYAL  
                        Me mwa je suis gentil,  
Mo donn ou trannsizer pou ou gagn tout le temps,  
Monsieur Orgon, pou respekte tou regleman . 
Mo zis pou pas lanwit isi san deranz ou,  
Ar zis dis grolebra, pa trakase ditou.  
Pa pou ena dezord, pa pou ena tapaz,  
Zis par form ou donn mwa tou bann lakle lakaz  
Avan zot al dormi. Mo pa pou agas zot,  
Plis ki li neseser, pa pou'ena okenn fot.  
Me dime gr amate n, san fot e lor vites,  
Il faut netway karo, comme on dit "ris -kales".  
119 
 Mo bann zom pou ed zot, zot tou bann grolebra,  
Balye prop, a clean job, napeyna pou traka.  
Mo sir zot pou dakor mo pe fer enn kout ferm,  
Mo pe tret zot tou bien sans regarder les termes.  
Mo sipliy ou Monsieur, pa fer katakata,  
Pa anpes mwa fer mo travay comme il se doit.  
ORGON  
San regre mo pare e san get kat kote  
Donn lamwatie larzan ki finalman reste  
Pou kas lagel sa sovaz la ar enn koutpwen,  
Mo defigir so fas ar enn zoli maspen.  
KLEANT  
Sap dan karay tom dan dife!...  
DAMIS  
                                ...Get so lodas!  
Tini mwa avan mo remet li dan so plas.  
DORINN  
Vot deryer bien -bien gra, Monsier wisie Lwayal,  
Mo sir de kout baton pa pou fer ou dimal.  
MISIE LWAYAL  
Ou kapav pey bi en ser pou ou parol enfam,  
Mo ser, ena zizman pou pini bann madam.  
KLEANT  
Ou aret ou pannchayt Misie wisie, nou'nn plen.  
Fou sa papie la, la e al rant dan ou kwen.  
MISIE LWAYAL  
Au revwar Mesieurs - Dames, Bondie beni zot tou!  
ORGON  
E modi twa, to pat ron e tou bann vwayou.  
AK 5 SENN 5  
ORGON, KLEANT, MARIYANN, ELMIR, MADAM PERNEL, DORINN, DAMIS.  
ORGON  
Ou finn trouve Mama, mo ti ena rezon,  
Aster ou va kwar mwa, sa boug la enn pwazon.  
Ou pou dakor ar mwa li pir ki enn bebet?  
MADAM PERNEL  
Fouf! Veritab siklonn! Mamma, sa kalte tret!  
DORINN  
Zot manga pou nanye, zot blam li pou nanye  
Akoz samem mo sir li emiser Bondie.  
Lamour pou so prosen samem gard li vivan,  
Li kone larises materyel tro tantan,  
Akoz sa pou nou prop liberte li pran tou,  
Anlev tou bann obstak, bato n dan nou larou.  
ORGON  
Dorinn, choup -chap! Aret ou bann koze kontrer.  
KLEANT  
Nou get enn kou ansam ki aksion neseser.  
ELMIR  
Nou bizen rann piblik lodas sa engra la,  
Sel sime pou detrir validite kontra.  
Lerla so mesanste pou paret telman nw ar 
Ki personn lor  later pa pou kwar so zistwar.  
120 
 AK 5 SENN 6  
VALER, ORGON, KLEANT, ELMIR, MARIYANN, etc.  
VALER  
Sori Misie Orgon mo vinn pran ou letan,  
Sirkonstans obliz mwa pou met ou okouran.  
Enn bon kamarad ki fer mwa boukou konfians,  
Ki kone ant nou de pa ena gran distan s, 
Pou rann mwa enn servis finn larg sekre -deta,  
Li'nn pran risk, si may li , li pou gagn gran traka.  
Lenformasion la grav, so konsekans pli grav,  
Ou bien bizen sove pli vit ki ou kapav.  
Enn kouto mousana ki finn viol ou bonte  
Finn reysi m anz koko, fer Lerw a boulverse.  
Kout kouto dan ledo pa ase, li finn donn  
Li enn bwat pou prove ki ou enn sal felonn.  
Dapre li ou pa'nn fer ou devwar sitwayen,  
Ou finn protez enn tret olie kas so leren.  
Mo pa konn, lor sarz ki pez lor ou, ban detay  
Me ena en n warant, zot pou met ou antray.  
Finn mem dimann Tartif kontrol operasion,  
Akonpagan bann solda ansarz arestasion.  
KLEANT  
Li'nn gagn soutien Lerwa, alala kimannyer  
Kan tret vinn for, lokater vinn propriyeter.  
ORGON  
Mo dir ou sa boug la, ala move rapas!  
VALER 
Zafer la bien -bien sal, vit -vit bizen deklas.  
Mo finn amenn transpor, pe atann dan lantre,  
Ala enpe larzan pou bann depans prese;  
Napa perdi letan, loraz pou tom lor ou,  
Sove avan tro tar, zot pou sot ou likou.  
Les mwa mo kondir ou dan enn landrwa trank il 
Res ar ou, kons ol ou pandan ou anekzil.  
ORGON  
Zordi mo dwa ou tou pou mo sekirite  
Mo va remersie ou enn zour, mo espere.  
Mo sipliy mo Bondie donn mwa enn lokazion  
Pou enn zour mo kapav donn ou benediksion.  
Mo ale; zot tou fer bien atansion...  
KLEANT  
                                      ...Vit, vit!  
Mo frer, pa trakase, nou kontinie lalit.  
AK 5 SENN 7  
KAPITENN, TARTIF, VALER, ORGON, ELMIR, MARIYANN, etc.  
TARTIF  
Chombo laba! Kot ou pe ale koumsa, hen?  
Ou ti kwen finn pare, pa bizen rod tro lwen,  
Lerwa finn avoy mwa met men ot dan lame.  
ORGON  
Sal verminn, samem to dernie kado pa vre?  
To traizon final pou kraz mwa net anba,  
Pou ranport premie pri sovaz, manter, engra.  
121 
 TARTIF  
Ou kapav maltret mwa san fer mwa ankoler,  
Pou lamour nou Sennyer mo fi nn aprann soufer.  
KLEANT  
Li konn bien zwe lakomedi, zot pa dakor?  
DAMIS  
Get so toupe bef! Servi non Bondie for -for. 
TARTIF  
Zot mokri, zot foutan kouma dilo lor sonz;  
Mwa mo fer mo devwar; koz touzour mwa mo plonz.  
MARIYANN  
Ou kontan dir for -for ki ou fer ou devwar,  
La, seki ou pe fer sirm an donn ou laglwar.  
TARTIF  
Bien sir Mamzel, bien sir! Mo mision onorab  
Parski Lerwa limem finn dir mwa bez kout sab.  
ORGON  
To finn paret bliye mo zenerozite,  
Move nimakaram, ti tir twa dan salte.  
TARTIF  
Mo konsian ou'n n ed mwa kan mo ti tas dan pens,  
Me zo rdi mo devwar li dabor pou mo Prens,  
E mo devwar sakre fors mwa servi violans,  
Touf net dan mo leker tou mo rekonesans.  
Pou servi mo Lerwa mo pou fer sakrifis  
Fam, fami, kamarad, momem. Bel -sinapis!  
ELMIR  
Froder!  
DORIN N 
    Li enn gran zwer ki konn kasiet so fiel  
Pou makiy so pianter ar kouler larkansiel.  
KLEANT  
Si vremem ou lafwa li kouma ou pe dir,  
Enn lafwa ki gid ou, drwat -drwat lor sime sir,  
Explik mwa kimannyer ou lafwa vinn gayar  
Kan mo bofrer may ou pe drag so fam dan nwar,  
Ki ou finn deside pou lar g tou ar Lerwa  
Kan li finn oblize dimann ou kit so twa?  
Li pa mo lentansion dir ki so donasion  
Ti bizen anpes ou komet ou traizon;  
Me pwiske ou pe dir ki li enn kirminel  
Kifer ou'nn aksepte kado enn makiavel?  
TARTIF (ar Kapitenn)  
Kapitenn mo finn plen ar s a bann simagre,  
Degaze ekzekit bann lord sa Majesté.  
KAPITENN  
Ou ena bien rezon, mo'nn deza tro atann,  
Mo kontan ki oumem, tro prese, pe dimann  
Mwa fer vit ekzekit lord Lerwa. Donk toutswit  
Ou swiv mwa, mo'ame nn ou dan prizon, vini vit.  
TARTIF  
Kisa, mwa?.. . 
 
122 
 KAPITENN  
             ...Oui oumem...  
TARTIF  
                   ...Ou met mwa dan prizon?  
KAPITENN  
Mo peyna pou donn ou okenn explikasion.  
Misie Orgon pa trakase, peyna pou per.  
Nou Lerwa finn deklar lager k ont bann froder,  
Sa mazeste kone kisannla li re spe, 
Bann froder, triyanger zot rol finn vinn mike.  
Li bien -bien perspikas, so lespri sitadel  
Pers bann vwal ilizion al drwat ver lesansiel;  
So zizman balanse zame konn derapaz,  
So lekilib mantal met lord dan kafouyaz.  
Li finn gagn ar Bondie enn pouvwar es pesial  
Pou beni bann onet, modi bann leker sal,  
Li konn fer diferans ant lemal e lebien,  
Apresie seki vre, deteste bann sannyen.  
Tartif zame ti pou kapav may li dan lak,  
Nou Lerwa konn mat bann ki rod mont kadadak,  
Ar so lespri lisid, so lizie perspikas  
Li'nn explor malang ki kasiet anba sirfas.  
Ler Tartif rod vann ou, limem rant dan latrap.  
Sa lame Bondie sa! Letan li pe yap -yap 
Nou Lerwa dekouver ki li enn sef froder  
Ki finn sanz degizman pou maske so pianter.  
So dosie bien -bien sal: vol, viol, frod, krim  lor krim,  
Ena ase zistwar pou tourn omwen dis fim.  
Nou Lerwa bien sagren ki malgre ou bonte  
Tartif rekonpans ou ar otan mesanste.  
Li fer kont; azout vie krim ar seki nouvo,  
Li'nn dir mwa vinn ar li kot  ou, pran not sak mo,  
Gete kot so toupe pou kapav amen n li 
E lerla obliz li pou sak krim pey so pri.  
Wi, tou bann dokima ki Tartif finn garde  
Li'nn dir mwa ras ar li, donn ou dan ou lame.  
Li finn tir enn dekre pou anil kontra la,  
Tartif bizen donn ou so di bien sannfwala.  
Anplis li pardonn ou enn ofans ki ou'n n fer,  
Nou Lerwa konpran bien ou lamitie senser.  
Li pe fer tousala parski li rapel bien  
Kan li ti dan traka ou ti donn li soutien;  
Li ole dir lemonn ki li pa enn engra,  
Kan rann li enn servis li napa krwaz lebra;  
Dimoun ki merite pou gagn zot rekonpans  
Pa zordi, pa dime, zot sans zame pou rans.  
 
123 
 DORINN  
Bondie gran mo dir zot!...  
MADAM PERNEL  
                               ... Aster mo respire.  
ELMIR  
Fouf! tou finn fini bien!...  
MARIYANN  
                                 ...Mo pa'le kwar li vre.  
ORGON (ar Tart if) 
Twa verminn aster mo...  
KLEANT  
                                 Atann! Tini -tini! 
Fale pa ki nou tom dan mem bases ki li.  
Vouzot, les li trankil pou debrouy so difil,  
So konsians deza lour, b ann remor pe tap pil.  
Nou priye ki enn zour so nam lour ar pe se 
Dekouver lalimier, retrouv sime Bondie,  
Ki li sanz so lavi, abandonn so bann vis,  
Dimann pardon, gagn remision ar lazistis.  
Ou Orgon al toutswit remersie nou Lerwa,  
Si tou finn fini bien se pa rski li maha.  
ORGON  
Sa enn zoli koze. Mo tom lor so lipie,  
Remersie li, garanti li nou lwayote.  
Apre sa ena enn lot travay enportan  
E nou tou pou diploy parski nou tou kontan:  
Selebrasion maryaz Mariyann ek Valer  
Pou kouronn enn lamour otantik e senser.  
 
RIDO  
RETOURN KONTENI/BACK TO CONTENTS  
 
POEM LA FONTAINE AN MORISIEN  
Rerakonte par Dev Virahsaw my 
Tex sours: The Project Gutenberg EBook of Fables de La Fontaine, by Jean de La Fontaine  
 
1. SIGAL EK FOURMI  
Sigal la ti'enn gran nachannya,  
exper diwana, mastana.  
Me kan rafal kouman s soufle  
lerla li mazinn gardmanze.  
Li bord kot fourmi, so vwazinn  
pou pran prete enn pake minn.  
Fourmi ti balans so bidze;  
enposib donn manze prete.  
- “Ki to finn fer ar to pitay?”  
124 
 - “Mo finn depans tou lor daway!”  
- “Kan fer botan to soul bontan?  
Dan mov e tan chombo lelan.”  
 
2. KORBO EK RENAR  
Madam Korbo lor brans tini  
gro bout laviann dan so labous.  
Laviann segnan donn lapeti;  
Misie Renar vinn rod enn kous.  
“Madam Korbo, ou ki zoli!  
Si ou lavwa osi zoli,  
oumem isi Matahari.  
Lady Gaga gagn tarrtarri!”  
Madam Korbo, kouma tekwa  
santi leker pe eklate  
ar extraordiner lazwa,  
ouve r so bek pou li montre  
son veloute dan so lavwa.  
Ayaya bap! Laviann dan zar  
tom direk dan lagel renar.  
 
3. KRAPO KI ROD VINN BEF  
Enn krapo dan marekaz  
get enn bef dan pat iraz.  
“So grander enpresionan.  
Mo 'si mo'ena mem talan.”  
Li koumans ranpli poumon,  
dimann lezot reaksion.  
Reaksion bien negatif;  
krapo bizen plis aktif.  
Li double, trible zefor;  
malgre zefor, so lekor  
res krapo pa'le vinn gro  
ziska ki li vinn zero.  
Kan rod fer kouma lezot,  
souvan nou zis kas nou kot.  
 
4. DE BOURIK  
De bourik ti lor mision:  
enn ti sarye sak pounak,  
lot ti sarye kes fizon  
pou manejer Mister Jak.  
Pa bizen dir ki bourik  
ki travay pou maha -met 
ti pe servi boukou trik  
pou fer lotla gagn latet.  
Pou montre so lenportans  
li sakouy -sakouy laans,  
fer lamone sant romans  
ki tande mem dan distans.  
Malsans! Malsans! Bann brigan  
ler zot tann tapaz larzan  
fons drwat lor bourik risar,  
125 
 pa pran kont bourik katar  
ki retourn kot so patron  
sak pounak lor so ledo . 
Bourik ki sarye fizon  
ti fini lor so ledo.  
 
5. LOULOU EK LISIEN  
Enn loulou lapo -lezo 
ki pe viv zis ar dilo  
akoz bann gardien lakour  
anpes li vinn fer letour  
pou rod enn bouse manze  
dan lanklo, dan poulaye.  
Enn zour li zwenn Labrador  
ki ti pe trenn andeor.  
Li ti anvi sot lor li,  
desir li ar lapeti.  
Ler li get so gabari  
li koumans gagn tarrtar ri. 
Sel sime se pas siro,  
fer li rant dan so pano.  
Li felisit Labrador  
pou so kostim Kristiandior,  
so bataz zoro -rambo,  
so bote kokoriko.  
Labrador ti sagren li,  
so demars zans Somali.  
Li dir li pa pran traka;  
fasil dres so douniya.  
“Vinn ar mwa okip Grannk our; 
loze, nouri san detour.  
Zis bizen farous foser,  
fer roderdeler gagn per.”  
Loulou ti bien exite.  
Lavi san difikilte!  
Me lor sime paradi  
li ti remark enn dibr i: 
pwal otour likou lisien  
kraz-kraze, pa ti dan bien.  
- “Ki ariv pwal to likou?  
Zot fay -fay, n ek pe kaskou?”  
- “Pa grav sa! Akoz kolie  
ki servi pou atase,  
pwal souvan derasine,  
likou parfwa bles -blese.”  
 
Akoz enn bouse manze  
bizen bliye liberte?  
Loulou prefer sanz mouyaz.  
Vomie kraz ki esklavaz!  
 
7. LERA LAVIL EK LERA BITASION  
Sef lera lavil enn zo ur 
126 
 ti envit pou enn sezour  
lera bitasion jangli,  
fer li gout kiltir Porlwi.  
Aswar ler festen lor baz  
enn tapaz defons baraz.  
“Bago bayon!” zot irle, 
“Lamor pe rod so dine.”  
 
Ler lape ti revini,  
sef lera rod so jangli.  
Zot rode, rode partou  
me pa trouv so t ras ditou.  
Anfen dan enn trou bien lwen  
zot zwenn li pe bos dan kwen.  
“Lamor vant plen nepli la;  
nou kontinie tamasa.”  
 
“Non bourzwa, pa kont lor mwa!  
Mo prefer retourn kot mwa  
parski kot mwa, mo bourzwa,  
mo viv senp me san traka.”  
 
8. LOULOU EK ANNYO  
Enn annyo ti pe bwar dilo  
trankil dan bor enn ti rwiso.  
Enn loulou afame borde  
pli lao kot toran kime.  
Li kler ki loulou pe tir plan  
pou masa kre enn inosan.  
- “Aret fane move fatra!  
To lev labou, ti bachara!”  
- “Sa pa posib mo gran bourzwa,  
ou, ou lao; mwa, mo  anba.”  
- “To rezenbe! Lane pase  
To ti zoure, dir bann foste.”  
- “Enposib, mo pa ti'ankor ne.”  
- “Sirman to ser, to frer ene!”  
- “Mo pa e na ni ser, ni frer.”  
- “To fer palab, to fann rimer!”  
 
San dir plis, li desann lor li;  
trap li par so likou, trenn li,  
ris li dan bwa pou fer nasta.  
 
Seki for enpoz so lalwa.  
 
9. RENAR EK SIGOGN  
Renar ti kontan fer mesanste,  
fer so kamarad dekonserte.  
Enn zour li ti envit enn sigogn  
vinn kot li pou gout meni Pologn.  
Manze la ti extra parfime,  
giji narinn ek giji pale.  
127 
 Pou fer pov sigogn gagn tamasa,  
dan enn lasiet plat kouma tawa  
li ti servi lasoup spesial  
prepare par kwisto Kan Kaval.  
Pov s igogn seye mem me abba,  
so long bek anpes li gout nana.  
Sa swar la sigogn la al dormi  
san manze me vanzans dan lespri.  
Enn semenn ti t arde pou pase  
kan renar ti pou vinn dezene.  
Sigogn ti prepar enn pla boulet  
ki li ti servi dan gargoulet  
likou long ek lag oul mari mens,  
ideal pou renar gagn so rens.  
Sigogn ar so long bek plen so vant  
me renar so lagel roul lor zant.  
 
10. SENN EK ROZO  
Enn gran pie senn mari kosto  
enn zour ti pe sikann rozo.  
“Mo sagren twa, ti grengale.  
Enn ti labriz fer twa kourbe.  
Tandik ki mwa mem gran rafal  
kan li vini pa bouz enn pwal.”  
Lelandime warning klas kat;  
siklonn fer bann pie mars kat pat.  
Rozo kourbe me pa ka se; 
redibout ler soley leve.  
Parkont pie senn latet anba,  
lipie lao, aret zaza.  
 
11. KISANNLA POU ATAS LAKLOS?  
Enn gro matou ki kontrol baz,  
ti fer lera perdi fetaz.  
Per pou sorti, al mars -marse,  
per pou al rod bouse manze,  
per pou al rann vizit fami  
parsk i kapav perdi lavi.  
“Sanepepasekontinie!  
Sanepepasekontinie!”  
Enn lera tabardenn ti dir,  
“Aret plore! Mo finn konn pir.  
Mo ena enn solision senp  
pou kas konte matou so tenp.  
Met enn laklos dan so likou  
ki anons so prezans sak kou.”  
Tou bann lera aplodi for . 
Aster matou pou zwenn so sor!  
Enn vie lera kaser nisa  
dimann zot dir li kisannla  
pou al atas dan so likou  
laklos ki anons gro matou.  
“Gran -gran koze bien -bien fasil.  
128 
 Met anpratik ki difisil.”  
 
12. DE TORO EK ENN KRAPO  
Ler de toro dan patiraz  
bien pre ar enn ti marekaz  
pe lager pou kone lekel  
pou krwaz ar enn zoli femel,  
enn krapo ki pe get fraka  
so latet  ranpli ar traka.  
So vwazen dimann li kifer  
li per kan toro pe lager.  
“Venker pou res dan patiraz,  
perdan pou vinn dan marekaz  
e ar so sabo destrikter  
li pou fons nou dan profonder.”  
Koze ki long! Fini lager,  
deswit sabo selibater  
dan marekaz fer so ravaz.  
Krapo oblize sanz mouyaz.  
Kan lelefan koumans lager  
Se lerb dan vale ki soufer.  
 
13. LION EK MOUS SARBON  
Mous sarbon ti pe fer letour latet  
lion ki ti pe  sey gagn enn ti somey.  
Lerwa zanimo sey pous ti bebet  
ki koumans ronfle pre kot so zorey.  
“Eta ti fangas, to pou ale mem?  
To peyna respe pou pli gran ki twa?”  
“Aret fer gran -nwar, touzour lor mem tem!  
To kwar mo tro per akoz to lerwa?”  
Lerla li ogmant vol im so tronpet,  
fons lor lekor lion, pik li lor so vant,  
pik li lor ledo, al kot so latet,  
pik so gro nene, al kot so bavant,  
mord lapo touni. Kouma araze,  
lion fwet so lake, fer limem dimal;  
avoy so lapat, grif so prop lizie;  
servi so ledan – ala zafer sal  - 
tir so prop disan. Li dimann lape.  
Mous sarbon venker kriye laviktwar;  
li perdi kontrol – li tro exite.  
Li fer so fanor, li fer so gran -nwar,  
fons drwat dan file latwal zaregne.  
 
14. BOURIK SARYE LEPONZ, BOURIK SARYE DISEL  
Enn propriyeter bourik  
ti pe f er so de bourik  
sarye marsandiz pou li  
pou livre bann ti komi.  
Enn ti sarye bal leponz  
- leponz p a vedir fey sonz - 
lot ti sarye bal disel  
129 
 - pou sarye sa bizen fiel.  
Zot ti ena pou travers  
larivier Liladepers  
ki ti vinn enpe violan  
lelandime movetan.  
Porte r disel rant premie,  
li ti bien konn so sime;  
porter leponz fer so senn,  
lagel longer lasemenn.  
Propriyeter de porter  
mont lor ledo nam dramer  
pou fors li swiv lotla la,  
aret fer katakata.  
Me malsans bourik divan  
glise, rant dan trou galan.  
Ler li naze, mo nt lao  
disel ti fonn dan dilo;  
lor ledo napeyna pwa.  
Li sante, bouz so waya.  
Ler dezie m bourik al kwar  
ki plonzon amenn lespwar,  
li plonz net dan dilo fon  
pou fer fardo ek patron  
fonn kouma enn bal disel  
e fini ar lagratel.  
Pov bourik pa ti kone  
seki tou d imoun kone:  
kan plonz leponz dan dilo,  
li vinn lour e li vinn gro.  
Fardo ris li net dan fon  
ziska li tas dan gomon.  
 
15. LION EK LERA  
Enn lion ki ti pe repoze  
santi mouvman anba lapat.  
Li ouver lizie pou gete  
ki sa fatra ki pe rod kat.  
Lera dir lerwa eski ze 
li'nn rant laba par aksidan.  
“Pa kwar segner mo'nn fer expre;  
mo ti pe rod mo ban n zanfan.”  
Lerwa lion ti les li ale  
pou li okip so bann zanfan.  
 
Enn zour ler li ti pe lasas  
lion la ti tom dan enn latrap.  
File saser – ayo fay ras! - 
plis li bouze ser li  doupdap.  
Plis li seye, plis li maye.  
Koler, sagren kriy dezespwar.  
Mama lera tann l i kriye,  
dir so zanfan fer zot devwar.  
Lafami net fer enn louvraz,  
130 
 ed lerwa lion retourn lakaz.  
16. KOLOM EK FOURMI  
Enn kolom ti pe bwar dilo  
dan bor rwiso Rivier Koko.  
Ler li verse ki li trouve?  
Enn zenn fourmi pre pou nwaye.  
Dousman li avoy enn fey tann,  
rado pou tir li dan toufann.  
Fourmi ti sot lor so sover,  
rame ziska li tous later.  
 
Anmemtan enn saser pieni,  
deryer enn pie, ar so fizi  
ti pe vize pou touy kolom  
- enn bon gajak al bien ar rom.  
Fourmi fonse, pik so lipie.  
Ler li kriye “Ayo bondie!”  
kolom gete, konpran danze,  
bat so lezel. Saser forse  
manz bred touni, satini kri,  
diri, kari san gou kavchi.  
 
17. YEV EK KRAPO  
Ti'ena enn yev mari kapon,  
pli ti tapaz mouy so kalson.  
Li nepli ti pe viv normal  
telman freyer devir bol dal.  
Enn zour enn tapaz ordiner  
fer li galoup san mil aler.  
Ler li pas pre kot enn basen,  
tou bann krapo plonz dan rekwen.  
Lerla yev la anfen trouv kler  
ki lafreyer pa get kouler.  
Si li li per lezot  nasion,  
lezot nasion per so baton.  
 
18. KOK EK RENAR  
Enn kok latet anba lezel  
ti pe prepar somey san fel  
kan malen renar bord kot pie  
pou anons li dekre lape  
ant zanimo tou lorizinn,  
ki ou sorti Lenn ou Lasinn.  
- “Sa ki apel enn bon nouvel!  
Nou salie lamo ur fraternel.”  
- “Desann vit -vit pou anbras mwa.  
Les mo ser twa dan mo lebra!”  
- “Atann enn kou”, kok la dir li,  
“mo trouv laba lisien vini.  
Sirman zot pe anons lape.  
Les zot vini pou selebre  
fraternite iniversel,  
lamour ant later ek lesiel.”  
131 
  
Renar anons enn randevou  
ki pa kapav atann ditou.  
 
19. KORBO KI IMIT LEG  
Korbo ti zalou lafors enn leg  
ki kapav desann lor enn troupo  
trap annyo dan so grif, mont lao  
e pa kwar li soulev zis meg -meg.  
Enn zour korbo seye fer parey,  
swazir enn annyo blan kotone,  
dibout  lor so ledo pa gagn fre,  
fons lapat dan lalenn pou lev fey.  
Annyo blan kotone pa lapay!  
Korbo la transpire me abba.  
Lev annyo sa bizen kalipa.  
Telman li fer zefor, plim vinn fay,  
plim grene, korbo la vinn golmal  
lor ledo annyo blan kotone.  
O komik! Ler ga rdien arive,  
li riye ziska so vant fermal.  
Enn korbo anbisie deplime  
lor ledo enn annyo kotone!  
 
20. PAN ZALOU  
Misie pan zame ti satisfe.  
Li zalou kan rosignol sante;  
kan pizon anvole li groker;  
payanke fer li gagn maloker;  
peroke ki koze dam so pion;  
mem pikpik lor enn fler fer li gon.  
Li telman ankoler ki li zour  
so bondie, dir li li enn titour.  
Bondie la reponn li san tike,  
“To'le ki mo tay -tay to lake?  
Met to tonken deor pou pran ler,  
les lemonn apresie to deryer?  
To'le mo ras to plim, ranplas li  
ar zol i kostim gri sovsouri?  
Olie to kont to malediksion,  
fer lalis tou to benediksion!  
 
16.06.10  
RETOURN KONTENI/BACK TO CONTENTS  
 
3 POEM PR ÉVERT  
TEX SOURS: http://lapoesiequejaime.net/prevert.htm  
BARBARA  
To rapel Barbara  
Lapli la ti pe tonbe mem sa zour la  
E twa ar enn sourir, to ti pe marse,  
132 
 Erez, dan mangann, tranpe  
Kouma kanar dan lapli  
To rapel Barbara  
Lapli ti pe tonbe mem dan Brest  
E nou ti krwaze dan lari Siam  
Ayo to zoli sourir  
Ti fer mwa sourir  
To rapel Barbara  
Pourtan mo pa ti konn twa  
Pourtan to pa ti konn mwa  
To rapel  
Rapel sa zour  la 
Pa bliye  
Enn tilom ti pe kasiet lapli  
Li ti kriye to nom  
Barbara  
To ti galoupe, al ver li dan lapli,  
Tranpe, dan mangann, erez  
To ti sot dan so lebra  
To rapel Barbara  
To pa mayn mo apel twa twa  
Mo servi twa kan mo kontan kikenn  
Mem si nou finn zwenn en n sel fwa  
Mo servi twa pou to u dimoun ki konn lamour  
Mem si mo pa konn zot  
Rapel Barbara  
Pa bliye  
Bon lapli ki aroz boner  
Lor to figir bonere  
Lor lavil bonere  
Lapli lor lamer  
Lor santie bato  
Lor bato ilwa  
Ayo Barbara  
Gaspiyaz lager gaspiyaz  
Kot to ete zord i 
Dan lapli metal  
dife lasie disan  
Tilom ki ti ser twa dan so lebra  
Ar lamour  
Kot li mor disparet ankor vivan  
Ayo Barbara  
Lapli pe tonbe mem dan Brest  
Parey kouma sa zour la  
Me pa parey dega partou  
Lapli larm tris ek trazik  
Mempa loraz  
Metal lasie disan  
Zis bann niaz  
Ki mor kouma lisien  
Lisien ki disparet  
Dan kanal lavil  
Al pouri pli lwen  
133 
 Lwen -lwen depi Brest  
Ki finn vinn nahi.  
ZAFER FAMI  
Mama la trikot -trikote  
So garson al pioner  
Mama la li panse ki tousa bien -bien normal  
Papa la, papa la ki so demars?  
Li debrouy -debrouy e dan komers  
So madam trikot -trikote  
So garson al pioner  
Li li debrouy -debrouye dan komers  
Li panse ki tousa bien -bien normal, papa la  
Me garson la, garson la  
Ki li panse dan tousa?  
Pa ena nanye dan tousa pou garson la  
Garson la s o mama trikot -triko te so papa  
debrouy -debrouye li li al pioner  
Kan li pou retourne  
Ar so papa li pou debrouy -debrouye  
Li ankor deor so mama pe kontinie trikot -trikote  
So papa ankor debrouy -debrouye dan komers  
Zot finn touy garson la li pa pou retourne   
Papa la ek mama la zot al simitier  
Tousa bien -bien normal zot panse  
Lavi ankor parey dimoun al pioner trikot -trikote debrouy -debrouye  
Debrouy -debrouye al pioner trikot -trikote  
Debrouy -debrouye kontinie debrou y-debrouye  
Lavi ek so simitier  
KATAR  
So latet dir non  
Me so leker dir wi  
Kan li kontan twa li dir wi  
Me ar so profeser li dir non  
Li pe dibout  
Kestion par tonn  
Pe tom lor li  
Enn kou, ala li koumans riye, riye mem  
Tou fonn  
Sif ek mo  
Dat ek nom  
Fraz ek piez 
Profeser menase  
Zanfan doue pipe  
Ar lakre  kouler larkansiel  
Lor tablo nwar kouver ar fiel  
Li desinn sourir dan ble lesiel.  
 
RETOURN KONTENI/BACK TO CONTENTS  
 
 
